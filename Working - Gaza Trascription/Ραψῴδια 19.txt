ΠAPΑΦΡΑΣΙΣ· 327

Ημὲν ἡμέρα ἡ κροκοειδὲς ἱμάτιον ἔχουσα ἀπὸ τῶν ῥευμάτων τοῦ Ὠκεανοῦ ἀνέστη, ὅπως τοῖς ἀθανάτοις θεοῖς φῶς ἐνέγκαι, καὶ τοῖς θνητοῖς ἀνθρώποις. Αὕτη δὲ ἀφίκετο εἰς τὰς ναῦς τὰ δῶρα φέρουσα παρα τοῦ θεοῦ, εὗρε δὲ τὸν ἑαυτῆς ἀγαπητὸν υἱὸν περικείμενον τῷ Πατρόκλῳ, κλαίοντα ὀξέως ( ἡδέως)· πολλοὶ δὲ περὶ αὐτὸν φίλοι ωλοφύροντο· αὕτη δὲ ἐν τούτοις παρέστη ἡ ἐνδοξοτάτη τῶν θεῶν, καὶ ἐνέου αὐτῷ τῇ χειρὶ, καὶ λόγον εἶπε, καὶ ἐξ ὀνόματος ἐκάλει· Ὦ τέκνον ἐμὸν, τοῦτον μὲν καταλίπωμεν καίπερ λυπούμενοι κεῖσθαι, ἐπειδὴ τὴν ἀρχὴν ὁρμῇ καὶ βουλῇ τῶν θεῶν ἀνηρέθη. σὺ δὲ δέξαι παρὰ τοῦ Ἡφαίστου τὰ πολύτιμα καὶ ἔνδοξα ὅπλα πάνυ περικαλλῆ, ὁποῖα οὐδείς πω ἀνὴρ ἐφόρησε περὶ τοὺς ὤμους. Οὕτω δὴ εἰποῦσα ἡ θεὰ κατέθηκε τὰ ὅπλα ἔμπροσθεν τοῦ ᾿Ἀχιλλέως· ταῦτα παμποίκιλα πάντα μέγαν ἦχον ἀπετέλεσαν. πάντας δὲ τοὺς Μυρμιδόνας φόβος καὶ τρόμος κατέλαβεν, οὐδὲ ὑπέμεινε τις ἐναντίον

ΠAPΑΦΡΑΣΙΣ· 329

θεάσασθαι, ἀλλὰ τῷ φόβῳ παρετράπησαν· ὁ ᾿Ἀχιλλεὺς δὲ ὅτε ἐθεάσατο, τότε αὐτὸν μᾶλλον εἰσῆλθεν ὀργὴ; ἐν αὐτῷ δὲ οἱ ὀφθαλμοὶ φοβερῶς ὑπὸ τὰ βλέφαρα ὥσπερ πῦρ ἐξεφάνησαν, ἠγάλλετο δὲ κρατῶν ἐν ταῖς χερσὶ τὰ λαμπρὰ δῶρα πῦ θεοῦ. ἐπειδὴ δὲ ετέρφθη, καὶ ἐχάρη κατὰ τὴν ἑαυτοῦ διάνοιαν παμ- ποίκιλα βλέπων, παραχρῆμα πρὸς τὴν ἑαυτοῦ μη- τέρα λόγους ταχεῖς ἔλεγεν· Ὦ μῆτερ ἐμὴ, τὰ μὲν ὅπλα ὁ θεὸς ἐδωρήσατο, οἷα προσῆκόν ἐστιν εἶναι τὰ ó ἔργα τῶν ἀθανάτων θεῶν, μηδὲ θνητὸν ἄνδρα δύνασθαι ποιῆσαι· νυνὶ δὲ ἐγὼ μὲν καθοπλισθήσομαι, ἀλλὰ πάνυ χαλεπῶς δέδοικα, μή μοι μεταξύ τούτου τὸν ἰσχυρὸν υἱὸν τοῦ Μενοιτίου αἱ μυῖαι καθυπεισ δῦσαι κατὰ τὰ σιδηρόβλητα τραύματα σκώληκας ἐν- αποτέξωσι, λυμάνωνται δὲ τὸν νεκρόν· ἡ γάρ τοι ζωὴ ἠφανίσθη, κατασαπῇ δὲ καὶ διαλυθῇ καθ᾽ ὅλον τὸ σῶμα. Πρὸς τοῦτον δὲ ἀπεκρίνετο μετὰ ταῦτα ἡ θεὰ ἡ Θέτις ἡ λευκόπους· Ὦ παῖ, μή μοι ταῦτα ἐν σαυτοῦ διανοίᾳ διὰ φροντίδος ἔστωσων· τούτῳ μὲν ἐγὼ πειράσομαι ἀποσοβεῖν τὰ ἄγρια γένη, τὰς μυί- ας, αἳ δὴ τοὺς σιδήρῳ πεφονευμένους ἄνδρας κατε- σθίουσιν· ἐὰν γὰρ καὶ εἰς ἐνιαυτὸν τὸν εἰς τέλος φέροντα τὰ φυόμενα κεῖται, ἀεὶ τούτῳ γε μόνιμον καὶ ἀμετάβλητον ἔσται τὸ σῶμα ἢ καὶ κρεῖσσον. ἀλλὰ σύγε εἰς τὴν ἀγορὰν συγκαλέσας τους ἥρωας Ἕλληνας τὴν ὀργὴν καὶ μνησικακίων ἀποθέμενος τῷ βασιλεῖ τοῦ στρατοῦ ᾿Αγαμέμνονι, πάνυ ταχέως καθοπλίζου ἐπὶ τὸν πόλεμον, περιβαλοῦ δὲ ἰσχύν. Οΰ- τω δὴ εἰποῦσα δύναμιν αὐτῷ εὐτολμον ἐνέβαλε, τῷ Πατρόκλῳ δὲ ἀμβροσίων καὶ νέκταρ πυῤῥὸν ἐστάλαξεν εἰς τοὺς μυκτήρας, ὅπως αὐτῷ μόνιμον καὶ ἀμετάβλητον εἴη τὸ σῶμα. Αὕτη μὲν οὖν οὕτω ποιήσασα ἐπῆλθεν ἡ λευκόπους Θέτις. Οὗτος δὲ ἐπορεύθη παρά τὸν αἰγιαλὸν τῆς θαλάσσης ὁ ἐνδοξότατος Ἀχιλλεὺς καταπληκτικώς βοῶν, διήγειρε δὲ τοὺς ἥρωας

ΠAPΑΦΡΑΣΙΣ· 331

Ἕλληνας· καὶ δῆτα, οἵτινες πρότερόν γε ἔμενον ἐν τῷ τό πῳ τῶν νεῶν, οἵτε κυβερνῆται, καὶ ὃι κατεῖχον τὰ πηδάλια τῶν νεῶν, καὶ οἱ ἦσαν ταμιοῦχοι παρὰ ταῖς ναυσὶ, δόται τῶν ἄρτων· καὶ οὗτοι δὴ τότε γε ἐπορεύοντο εἰς τὴν ἀγορὰν, διότι ὁ Ἀχιλλεὺς ἐφάνη, ἐπὶ που λὺ δὲ τῆς χαλεπῆς καὶ ὀδυνηρᾶς μάχης ἀπέστη. οὗ τοι δὲ δύο χωλεύοντες ἐπορεύθησαν ὑπηρέται τοῦ που λέμου, ὅ τε υἱὸς τοῦ Τυδέως ὁ καρτερικὸς ἐν τῇ μάχῃ, καὶ ὁ ἐνδοξότατος Ὀδυσσεύς, δόρατι ἐπιστηριζόμενοι, ἔτι γὰρ εἶχον τραύματα χαλεπὰ, ἐν τῷ πρώτῳ δὲ τῆς ἀγορᾶς τόπῳ ἐκάθισαν ἐλθόντες· δεύτερος δὲ ἦλθεν ὁ βασιλεὺς τοῦ λαοῦ Ἀγαμέμνων τραῦμα ἔχων, καὶ γὰρ αὐτὸν ἐν τῇ κραταιᾷ καὶ ἰσχυρᾷ μάχῃ ἔτρω σε Κόων ὁ υἱὸς τοῦ ᾿Αντήνορος δόρατι σιδήρῳ ἐστομω μένῳ. Ἐπειδὴ δὲ πάντες συνηθροίσθησαν οἱ Ἕλληνες, ἐν τούτοις ἀναστὰς ὁ κατὰ πόδας ταχὺς ᾿Ἀχιλλεὺς εἶπεν· Ω υἱὲ τοῦ Ἀτρέως, αρά γε κατά τι τοῦτο ἀμφοτέροις βέλτιον ἦν καὶ σοὶ καὶ ἐμοί; ἡνίκα ἡμεῖς γε λυπούμενοι κατὰ ψυχὴν ψυχοφθόρῳ φιλονεικίᾳ ὠργίσθημεν ἕνεκα τῆς νέας, ἣν ώφειλεν ή Ἄρτεμίς αν ποκτεῖναι οϊστῷ ἐν ταῖς ναυσὶ τῇ ἡμέρᾳ ἐκείνῃ, ότε ἐγὼ εἶ λον Λυρνησσὸν ἐκπορθήσας· ἐκ τούτου ἂν οὐ του σοῦτοι Ἕλληνες τοῖς ὁδοῦσιν ἐλάβοντο τοῦ μεγίστου ἐδάφους, αναιρεθέντες ὑπὸ τῶν χειρῶν τῶν πολεμίων, ὀργισθέντος καὶ μνησικακήσαντος ἐμοῦ, τῷ μὲν Ἕκτορι καὶ τοῖς Τρῳσὶ βέλτιον καὶ ἐπικερδέστερον· τοὺς Ἕλληνας δὲ ἐπὶ πολὺν χρόνον οἴομαι μνημονεύσειν τῆς ἐμῆς καὶ σῆς φιλονεικίας καὶ ἔχθρας. ἀλλὰ ταῦτα μὲν προγενόμενα καταλίπωμεν, καίπερ λυπούμενοι, τὴν ἀγαπητὴν ψυχὴν δουλαγωγήσαντες ἐν τοῖς στήθεσιν ὑπ' ἀνάγκης ·· νυνὶ δὲ ἐγὼ μὲν τὴν ὀργὴν ἀποβάλλομαι, οὐδαμῶς γάρ με δεῖ ἀδιαλείπτως ἀεὶ χωλοῦσθαι καὶ ὀργίζεσθαι. ἀλλ᾽ ἄγε τάχιον παρόξυνον ἐπὶ πόλεμον τοὺς τὰς κεφαλὰς κομῶντας Ἕλληνας, 

ΠAPΑΦΡΑΣΙΣ· 335

ὅπως καὶ νῦν ἔτι πειράσωμαι τῶν Τρῴων ἐναντίον ἐπελθὼν, ἐὰν ἐθέλωσιν ἐπὶ ταῖς ναυσὶ παραυλίζεσθαι· ἀλλά τινα ὑπολαμβάνω αὐτῶν ἡδέως καὶ ἀσμένως κλίναντα ἀναπαύσειν τὸ γόνυ, ὃς ἂν φύγῃ ἐκ τοῦ ἀφανιστικοῦ πολέμου ὑπὸ τοῦ ἡμετέρου δόρατος. Οΰ- τως εἶπεν· οὗτοι δὲ περιχαρεῖς ἐγένοντο οἱ εὔοπλοι Ἕλληνες, τὴν μνησικακίαν ἀπειπόντος καὶ ἀποβαλομένου τοῦ μογαλοψύχου υιοῦ τοῦ Πηλέως. Ἐν τούτοις δὲ εἶπεν ὁ βασιλεὺς τοῦ στρατοῦ Ἀγαμέμνων αυτό- θεν ἐκ τῆς καθέδρας, οὐκ ἀναστὰς ἐν τῷ μέσῳ· Ω προσφιλεῖς ἥρωες Ἕλληνες ὑπηρέται τοῦ Αρεος, καλὸν μέν ἐστιν ἀκούειν ἑστῶτος, οὐδὲ δεῖ νυνὶ ἀποκρούειν καὶ διακωλύειν θορύβῳ, δεινὸν γὰρ πρᾶγμά ἐστιν, τὸν επιστάμενόν γε τὰ ὄντα καὶ τὰ ἐνεστῶτα ὡς ἔχου σι, θορυβεῖν ὡς μὴ εἰδότα· ἐν πολλῷ δὲ θορύβῳ ἀνδρῶν πῶς ἄν τις ακούσειεν, ἢ λέξειεν, βλάπτεται γὰρ κἂν ἡδὺς καὶ ὀξὺς ἢ δημηγόρος, ἐὰν μὴ γλωσσοκρατοῖεν οἱ λαοί. Τῷ μὲν υἱῷ τοῦ Πηλέως ἐγὼ ἀπολογήσομαι· οἱ ἄλλοι δὲ τῶν Ἑλλήνων σύνετε, καὶ τὸν λόγον πάντες καλῶς νοήσατε· πολλάκις δή μοι τον τὸν λόγον εἶπον οἱ Ἕλληνες, ἤγουν ἢ ἄρ τι τόδ' ἀμφοτέροισιν ἄρειον, καί με ἐλοιδόρουν, ἐγὼ δὲ οὐκ εἰμὶ αἴτιος, ἀλλ᾽ ὁ Ζεὺς, καὶ ἡ Μοῖρα, καὶ ἡ διὰ τοῦ σκότους φοιτῶσα ( ἡ ἀοράτως ἐπερχομένη ) Εριννυς, οἳ μοι ἐν τῇ ἐκκλησίᾳ ἐνέβαλον εἰς τὰς φρένας ανήμε ρον καὶ ἀμείλικτον βλάβην τῇ ἡμέρᾳ ἐκείνῃ, ἡνίκα τὸ τῆς ἀρετῆς ἆθλον τοῦ ᾿Ἀχιλλέως ἔγωγε ἀφειλόμην. ἀλλὰ τί ἂν πράξαιμι; ὁ θεὸς σύμπαντα τελειοῖ καὶ δι ὅλου τὸ πάντων ἔχει τέλος· ἡ πρεσβυτάτη (ή τιμία) θυγάτηρ τοῦ Διὸς Βλάβη ἐστὶν, ἣ πάντας βλάπτει, ολεθρία, καὶ ἐξώλης· ταύτῃ μὲν πύδες εἰσὶν ἁπαλοὶ καὶ ἀραιοι, οὐ γὰρ τῷ ἐδάφει προσπελάζει, ἀλλ᾽ αὖτη γε εἰς τὰς τῶν ἀνδρῶν κεφαλὰς ἀναβαίνει λυμαινο- μένη τοὺς ἀνθρώπους, κατέδησε δ᾽ οὖν τὸν ἕτεροντῶν παροργισάντων· καὶ γὰρ δή ποτε τὸν Δία ἔβλαψεν, ὃν δὴ κράτισον ἀνθρώπων καὶ θεῶν φασιν εἶναι, ἀλλὰ 

ΠAPΑΦΡΑΣΙΣ· 335

δὴ καὶ αὐτὸν Ἥρα, θῆλυς οὖσα, ἐπιβουλῇ καὶ ἀπάτῃ ἐφενάκισε τῇ ἡμέρᾳ ἐκείνῃ, ὅτε ἔμελλε τὴν τοῦ Ἡρακλέους δύναμιν τέξεσθαι ἡ ᾿Αλκμήνη ἐν ταῖς καλῶς τετειχισμέναις Θήβαις· οὗτος μὲν γὰρ καυχώμενος el- πεν ἐν ἅπασι τοῖς θεοῖς· Ἀκούσατέ μου, ὦ πάντες θεοὶ καὶ πᾶσαι θεαὶ, ἵν᾽ εἴπω ἅπερ με ἡ ψυχὴ ἐν τῷ στήθει προτρέπεται. σήμερον ἡ λοχεύτρια Ελλεί ท์ θυια ἄνδρα εἰς τὸ φῶς προάξει καὶ φανερώσει, ὃς πάν- των τῶν περιοίκων βασιλεύσει ἐκ τῆς γενεᾶς τῶν ἀν- δρῶν τούτων, οἵτινες ἐκ τοῦ ἐμοῦ αἵματος εἰσίν. Πρὸς τοῦτον δὲ ἐπιβουλεύουσα εἶπεν ἡ σεβαστη Ἥρα· Ψεύ σῃ τῆς ἐλπίδος, οὐδὲ ἐπιθήσεις τέλος τῷ σῷ λόγῳ· εἰ δὲ μὴ, ἄγε νῦν ὅμοσόν μοι, οὐράνιε, ὅρκον ἰσχυρὸν, ἢ μὴν τοῦτον πάντων τῶν περιοίκων βασιλεύσειν, ὃς ἂν ἐν τῇδε τῇ ἡμέρᾳ τεχθῇ καὶ καταπέσῃ μεταξύ των τῆς γυναικὸς ποδῶν, ἀπὸ τούτων τῶν ἀνδρῶν οἱ ἐκ τοῦ αἵματος τῆς σῆς παιδοποιίας εἰσίν. Οὕτως εἶπεν, οὐδαμῶς δὲ συνῆκε τὴν ἐπιβουλὴν ὁ Ζεύς, ἀλλ᾽ ὦμοσεν ὅρκον μέγαν, μετὰ ταῦτα δὲ πάνυ ἐβλάβη. Ἡ Ηρα δὲ ὁρμήσασα κατέλιπε τὸ ἀκρωτήριον τοῦ Ὀλύμπου, ταχέως δὲ ἀφίκετο εἰς τὸ ᾿Αχαικὸν ᾿Αργος, ἐν ᾧ δὴ ἐπίστατο τὴν χρηστὴν γαμετὴν Σθενέλου τοῦ υἱοῦ τοῦ Περσέως. αὕτη δὲ εἶχεν ἐν τῇ γαστρὶ (ἐκυοφόρει ) υἱὸν ἀγαπητὸν, μὴν δὲ ἕβδομος ἦν ἐκεῖνος, ἐξ ἤγαγε δὲ αὐτὸν πρὸ καιροῦ εἰς τὸ φῶς καὶ διημαρτηκό τα τοῦ τελείου ἀριθμοῦ τῶν ἐννέα μηνῶν, τὸν τῆς ᾿Αλκμήνης δὲ γόνον διεκώλυσεν, ἐπέσχε δὲ τὰς ὠδίνας. αὐτὴ δὲ μηνύειν μέλλουσα τὸ γεγονὸς ἔλεγε πρὸς τὸν Δία τὸν ὑιὸν τοῦ Κρόνου· Ὦ Ζεῦ πάτερ ταχυκέραυνε (λαμ προκέραυνε). λόγον τινά σοι ἐμβαλῶ εἰς τὰς φρένας· ἤδη ἐτέχθη ἀνὴρ ἀγαθὸς, ὃς τῶν Αργείων (Ἑλλήνων) βασιλεύσει, Εὐρυσθεὺς ὁ παῖς τοῦ Σθενέλου τοῦ υἱοῦ τοῦ Περσέως, σὸν γένος, οὐκ ἔσιν αὐτῷ ἀπρεπὲς βασιλεύειν τῶν Ἑλλήνων. Οὕτως εἶπε· τοῦτον δὲ λύπη σφοδρα έπληξε κατὰ τὴν συνετὴν διάνοιαν, 

ΠAPΑΦΡΑΣΙΣ· 337

παραχρῆμα δὲ ἐκράτησε τὴν ῎Ατην (Βλάβην) ἀπὸ τῆς κε- φαλῆς τῆς καλλικόμου, μάλα ὀργιζόμενος κατὰ τὴν ἑαυτοῦ διάνοιαν, καὶ ὤμοσεν ὅρκον ἰσχυρόν· μηδέποτε εἰς τὸν Ὄλυμπον καὶ τὸν ἔναστρον Οὐρανὸν αὖθις ἀφίξεσθαι τὴν Βλάβην, ἢ πάντας βλάπτει. Οὕτως εἰπὼν ἔρριψεν ἀπὸ τοῦ ἐνάστρου Οὐρανοῦ συστρέψας καὶ περι δινήσας τῇ χειρὶ, ταχέως δὲ ἀφίκετο εἰς τὰ ἔργα καὶ τὰς πράξεις τῶν ἀνθρώπων. ταύτην ἀεὶ ἀνεστέναζεν, ὅτε ἔβλεπε τὸν ἑαυτοῦ ἀγαπητὸν υἱὸν λειτουργίαν ἀπρεπῆ ἔχοντα ὑπὸ τῶν ἄθλων τοῦ Εὐρυσθέως. Οὕ τω καὶ ἐγω, ἡνίκα δὴ ὁ συνεχῶς τὴν περικεφαλαίαν κινῶν Ἕκτωρ ὁ μέγας ἀπέκτεινε τοὺς Ἕλληνας παρὰ ταῖς πρύμναις τῶν νεῶν, οὐκ ἐδυνάμην ἐπιλαθέσθαι τῆς βλάβης, ἣν τὸ πρῶτον ἐβλάβην, ἀλλ' ἐπειδὴ ἐ- βλάβην, καί μου τὴν διάνοιαν ἀφείλετο ὁ Ζεὺς, πάλιν ἐθέλω φιλοφρονήσασθαι, καὶ δοῦναι δῶρα πλεῖστα· ἀλλὰ διεγέρθητι εἰς τὸν πόλεμον, καὶ τοὺς ἄλλους λαοὺς διέγειρον· τὰ δῶρα δὲ ἐγὼ αὐτὸς πάντα ἐπι· δοῦναι ὁμολογῶ, ὅσα σοι παραγενόμενος νυκτὶ τῆς χθὲς ἡμέρας ἐν ταῖς σκηναῖς ἐπηγγείλατο ὁ ἐνδοξότατος Ὀδυσσεύς· εἰ δὲ βούλει ἀνάμεινον, καίπερ ἐπειγόμενος καὶ σπεύδων ὑπὸ τοῦ πολέμου· τὰ δῶρα γάρσοι οἱ ὑπηρέται ἀπὸ τῆς ἐμῆς νεως λαβόντες κομίσουσιν (ἄξουσιν), ὅπως θεάσῃ, ὅτι σοι φίλα καὶ προσηνῆ δωρήσομαι. Πρὸς τοῦτον δὲ ἀποκρινόμενος εἶπεν ὁ και τὰ πόδας ταχὺς ᾿Ἀχιλλεὺς· Ὦ υἱὲ τοῦ ᾿Ἀτρέως ἐνδοξότατε βασιλεῦ τῶν λαῶν Ἀγάμεμνόν, τὰ δῶρα μὲν ἐὰν βούλῃ παρασχεῖν οἷα εικὸς, ἢ ἔχειν ἐπὶ τῇ σῇ τη ἐξουσίᾳ ἐστίν· νυνὶ δὲ μνησθῶμεν τῆς μάχης καὶ τοῦ πολέμου γενώμεθα πάνυ ταχέως, οὐ γὰρ δεῖ ὑποκλέπτειν ἑαυτοὺς ἐκ τῆς μάχης (κλεψιμαχεῖν) ἐνταῦθα ὄντας, οὐδὲ βραδύνειν, ἔτι γάρ ἐσι μέγα ἔργον μήπω γεγονὸς, ἵνα τις πάλιν τὸν Ἀχιλλέα ἐν τοῖς πρωτα γωνιςαῖς θεάσηται δόρατι σιδηρῷ ἀναιροῦντα καὶ φθείροντα τὰς τάξεις τῶν Τρώων. οὕτω τις ὑμῶν μεμνημέ

ΠAPΑΦΡΑΣΙΣ· 339

νος ὅτι ἐγὼ μάχομαι, ἀνδρὶ πολεμείτω. Πρὸς τοῦτον δὲ ἀποκρινόμενος εἶπεν ὁ πολύβουλος Ὀδυσσεὺς· Με δὴ οὕτω, καίπερ ὢν ἀγαθὸς τοὺς τρόπους, ὦ θεοῖς ὅμοιε τὸ εἶδος Ἀχιλλεῦ, παρόξυνε νήστεις καὶ ἀσίτους τοὺς υἱοὺς τῶν Ἑλλήνων ἐπὶ τὸ Ἴλιον πολεμήσοντας τοῖς Τρῳσὶν, ἐπειδὴ οὐκ ἐπ' ὀλίγον χρόνον ἔσται ἡ χη, ἐπειδὰν τὴν ἀρχὴν εἰς ταὐτὸ συνέλθωσιν αἱ τάξεις τῶν ἀνδρῶν, ὁ θεὸς δὲ ἐμπνέυσῃ καὶ ἐμβάλῃ προθυμίαν ἀμφοτέροις τοῖς στρατεύμασιν· ἀλλὰ κέλευσον γεύσασθαι τοὺς Ἕλληνας παρὰ ταῖς ταχείαις ναυ σὶν ἄρτου καὶ οἴνου, τοῦτο γὰρ ἐστι προθυμία καὶ ἰσχὺς, οὐ γάρ τις ἀνὴρ ὅλην τὴν ἡμέραν μέχρι ήλίου δύντος, ἤγουν ἑσπέρας, ἄγευστος ἄρτου δυνήσεται ἐναντίον πολεμεῖν, εἴπερ γὰρ τῇ ψυχῇ προθυμεῖ ται μάχεσθαι, ἀλλὰ γε κατὰ μικρὸν λεληθότως τὰ μέσ λη βαρύνονται, καὶ καταλαμβάνει δίψα τε καὶ πεῖνα, βλάπτονται δὲ καὶ ἀσθενοῦσι τα γόνατα πορευομένῳ ὃς δ᾽ ἂν ἀνὴρ οἴνου ἐμπλησθεὶς καὶ τροφῆς τοῖς πολεμίοις ἀνδράσι δι' ὅλης τῆς ἡμέρας μάχηται, εύτολμος δὴ αὐτῷ ἡ ψυχὴ ἐν λόγῳ καὶ διανοίᾳ, οὐδέ τι τὰ μέλη πρότερον ἀσθενοῦσι, πρὶν ἢ πάντας παύσασθαι τοῦ πολέμου. Ἀλλ᾿ ἄγε τὸν λαὸν μὲν διάλυσον, καὶ δεῖπνον ἐπίταξον ἑτοιμασθῆναι, τὰ δῶρα δὲ ὁ βασιλεὺς τῶν λαῶν ᾿Ἀγαμέμνων κομισάτω εἰς τὸ μέσον τῆς ἀγορᾶς, ὅπως πάντες οἱ Ἕλληνες θεάσωνται τοῖς ὀφθαλμοῖς, σὺ δὲ ἐν τῇ σῇ διανοίᾳ διαχυθῆς καὶ εὐφρανθῇς, ομνύτω δέ σοι ὅρκον ἐν μέσῳ τῶν Ἑλλήνων ἀναστάς, μη δέ ποτε ἐπιβῆναι τῆς κοίτης αὐτῆς, καὶ περάναι. καὶ δὴ καὶ σοὶ αὐτῷ ἔστω ἡ ψυχὴ εὐμενὴς ἐν τῇ διανοία. μετὰ ταῦτα δέ σε φιλοφρονησάτω ἐν ταῖς σκηναῖς ἐστιάσει λιπαρᾷ καὶ δαψιλεῖ, ὅπως μηδὲν τῶν δικαίων ἐνδεὲς καὶ ἐλλιπὲς ἔχης. Σὺ δὲ, ὦ υἱὲ τοῦ ᾿Ἀτρέως, μετὰ ταῦτα δίκαιος καὶ ἐν ἄλλῳ ἔσῃ, οὐδαμῶς γὰρ μεμπτόν τί ἐστιν, βασιλέα ἄνδρα ἐξιλάσασθαι,

ΠAPΑΦΡΑΣΙΣ· 341

ὁπηνίκα τις ἂν πρότερον παροργίσῃ. Πρὸς τοῦτον δὲ εἶπεν ὁ βασιλεὺς τῶν λαῶν ᾿Ἀγαμέμνων, Τέρπομαι, ὦ ὑἱὲ τοῦ Λαέρτου, ἀκούσας σου τὸν λόγον· κατὰ τὸ πρέπον γὰρ ἅπαντα διεξῆλθες καὶ ἀκριβῶς εἶπας· ταῦτα δὲ ἐγὼ βούλομαι ομόσαι, προτρέπει γάρ με ἡ ψυχή, οὐδὲ ἐπίορκον ομόσω ἔμπροσθεν τοῦ θεοῦ Ἀχιλλεὺς δὲ ἐπιμενέτω αὐτόθι πρός γε τὸ παρὸν ἐν ὀλίγῳ, καίπερ σπεύδων ἐπὶ τὸν πόλεμον, ἐπι μένετε δὲ καὶ οἱ ἄλλοι πάντες αθρόοι, ἕως ἂν τὰ δῶρα ἐκ τῆς σκηνῆς ἔλθωσι, καὶ τοὺς πιστοὺς ὅρ- κους ποιήσωμεν· σοὶ δὲ αὐτῷ τοῦτο ἐγὼ ἐντέλλομαι καὶ ἐπιτάττω ( ἀξιῶ ), ἐπιλεξάμενος νεανίας ἀρισεῖς τῶν πάντων Ἑλλήνων, τὰ δῶρα παρὰ τῆς ἐμῆς νεως ἔνεγκαι, ὅσα τῷ ᾿Αχιλλεῖ τῇ νυκτὶ τῆς χθὲς ἡμέρας ὑπεσχόμεθα δώσειν, ἄγαγε δὲ τὰς γυναῖκας· ὁ Ταλθύβιος δέ μοι ταχέως κατὰ τὸν πλατὺν σρα- τὸν τῶν Ἑλλήνων κάπρον παρασκευασάτω, θῦσαι τῷ τε Δι, καὶ τῷ Ἡλίῳ. Πρὸς τοῦτον δὲ ἀποκρινόμενος εἶπεν ὁ κατὰ πόδας ταχὺς ᾿Ἀχιλλεὺς· Ὦ υἱὲ τοῦ Ἀτρέως ἐνδοξότατε βασιλεῦ τοῦ λαοῦ ᾿Ἀγάμεμνον ἄλλοτέ γε καὶ μᾶλλον ὀφείλετε ταῦτα ἐνεργεῖν τε καὶ τελεσιουργεῖν, ὁπόταν τις μετὰ ταῦτα ἀνάπαυσις τοῦ πολέμου γένηται, καὶ οὐ τοσαύτη προθυμία ὑπάρχῃ ἐν τῷ ἐμῷ στήθει. νυνὶ δὲ οὗτοι μὲν κεῖνται κατακεκομμένοι, οὓς ἀπέκτεινεν Ἕκτωρ ὁ υἱὸς τοῦ Πριάμου, ἡνίκα ὁ Ζεὺς δόξαν αὐτῷ ἐδωρήσατο. ὑμεῖς δὲ πρὸς βρῶσιν προτρέπετε· ὄντως ἂν ἔγωγε νυνὶ μὲν ἐπιτάττοιμι μάχεσθαι τοὺς υἱοὺς τῶν Ἑλλήνων νήστεις πεινῶντας ( ἀγεύστους ), ἅμα δὲ ἡλίῳ δύντι ποιῆσαι δεῖπνον μέγα, ἐπειδὰν τὴν ὑπὲρ τῶν ἀποθανόντων ὕβριν καὶ βλάβην ἐκδικήσωμεν· πρὸ τοῦ δὲ, οὐδαμῶς ἂν ἔμοιγε εἰς τὸν ἀγαπητὸν λαιμὸν εἰσέλθοι οὐ πόσις, οὐδὲ βρῶσις ἀποθανόντος τοῦ φίλες.

ΠAPΑΦΡΑΣΙΣ· 343 

ὅστις μοι ἐν τῇ σκηνῇ κατακεκομμένος σιδήρῳ ὀξεῖ κεῖ κατὰ τὸ πρόθυρον κεκλιμένος, περὶ αὐτὸν δὲ οἱ φίλοι ὀλοφύρονται, διὰ τοῦτό μοι οὐδαμῶς ταῦτα ἐν διανοίᾳ διὰ φροντίδος εἰσὶν, ἀλλ᾽ ἀνδροφονία, καὶ αἷμα, και χαλεπὸς ἀναστεναγμὸς τῶν ἀνδρῶν. Πρὸς τέτον δὲ ἀποκρινόμενος εἶπεν ὁ πολύβελος Ὀδυσσεὺς Ὦ Ἀχιλλεῦ ὑπὲ τοῦ Πηλέως πάνυ κράτισε τῶν Ἑλλήνων, κρείσσων ὑπάρχεις ἐμοῦ καὶ βελτίων πολλῷ τῷ δόρατι, νοήματι δὲ καὶ βουλῇ ἐγὼ περιγενοίμην αν σου πολλῷ, ἐπειδὴ πρότερον ετέχθην, καὶ πλείω ἐπίςας μαι, δι' ὅ σοι ἡ καρδία ὑπομεινάτω καὶ πεισθήτω τοῖς ἐμοῖς λόγοις. ταχέως ἐγγίνεται τοῖς ἀνθρώποις πλησμονὴ, καὶ κόρος τῆς μάχης, ἧς γε πλείστην μὲν καλάμην (ήγουν πολλοὺς ἄνδρας) κατὰ γῆς ὁ σίδηρος ἔχειν. ὁ θεριζόμενος δὲ καρπὸς ( ἤγουν οἱ ζῶντες ) παρ νυ ὀλίγος ἐστὶν, ἐπειδὰν κλίνῃ ἄλλως καὶ τρέψῃ τὰς πλάστιγγας ὁ Ζεύς, ὅστις τῶν ἀνθρώπων φύλαξ καὶ δοτὴρ τοῦ πολέμου ὑπάρχει· τῇ γαστρὶ δὲ οὐκ ἔσι δυνατὸν πενθῆσαι τοὺς Ἕλληνας τὸν νεκρὸν, πάνυ γὰρ πολλοὶ καὶ ἀλλεπάλληλοι κατα πάσας τας ημέρας ἀποθνήσκουσι· πότε τις ἂν ἐπικουφισθείη τοῦ πόνου καὶ τῆς ταλαιπωρίας; ἀλλὰ δεῖ τοῦτον μὲν κατακαί-ειν ὃς ἂν ἀποθάνῃ, ἀνηλῆ καὶ ἀπαθὴ ψυχὴν ἔχοντας, ἡμέρᾳ μια δακρύσαντας, ὅσοι δ᾽ ἂν ἐκ τοῦ μισητοῦ πολέμου περιλείπωνται μνημονεύειν πόσεως καὶ τροφῆς ( βρώσεως ), ὅπως ἔτι μᾶλλον τοῖς πολεμίοις ἀνδράσι πολεμῶμεν ἀδιαλείπτως τὸν πάντα χρόνον, ἐνδυσάμενοι περὶ τὸ σῶμα τὸν ἀκαταπόνητον σίδηρον , μηδὲ ἄλλην τις τῶν λαῶν προτροπὴν καὶ παρόρμη σιν προσδεχόμενος διακωλυέτω, καὶ ἀναμενέτω· αὕτη γὰρ ἡ προτροπὴ ἐπὶ κακῷ καὶ βλάβει ἔσται ἐκείνῳ, ὃς ἂν ἐναπολειφθῇ παρὰ ταῖς ναυσὶ τῶν Ἑλλήνων ἀλλ᾿ ὁμοθυμαδὸν σύμπαντες ὁρμήσαντες ἐπὶ τοὺς ἱππικοὺς Τρώας συςήσωμεν, καὶ συναυξήσωμεν πόλεμον σφοδρόν. Εἶπε, καὶ τοὺς υἱοὺς τοῦ ἐνδόξου Νέστορος

ΠAPΑΦΡΑΣΙΣ· 345

προσελάβετο καὶ ὁπαδοὺς ἔσχε, καὶ Μέγητα τὸν υἱὸν τοῦ Φυλέως, καὶ τὸν Θόαντα, καὶ τὸν Μηριόνην, καὶ Λυκομήδη τὸν υἱὸν τοῦ Κρείοντος, καὶ τὸν Μελάνιππον. ὥρμησαν δὲ πορεύεσθαι εἰς τὴν σκηνὴν ᾿Ἀγαμέμνονος το υἱοῦ τοῦ Ἀτρέως· μετὰ ταῦτα δὲ παραχρῆμα ὁμοῦ λό- γος τε ἦν καὶ τὸ ἔργον ἐτελέσθη· ἑπτὰ μὲν λέβητας ἐκ τῆς σκηνῆς ἤνεγκαν, οὓς ὑπέσχετο, πυριβάτας δὲ λέβητας εἴκοσι, ἵππους δὲ δώδεκα· ἐξῆγον δὲ ταχέως γυναῖκας ἀμώμητα ἔργα ἐπιςαμένας ἑπτα, ογδόην δε τὴν ωραίαν θυγατέρα τοῦ Βρισέως· χρυσοῦ δὲ δέκα πάν- τα τάλαντα ζυγοςατήσας ὁ Ὀδυσσεὺς ἡγεῖτο, ὁμοῦ δὲ οἱ ἄλλοι νεανίαι τῶν Ἑλλήνων ἔφερον τὰ δῶρα, καὶ ταῦ τα μὲν ἐν τῷμέσῳ τῆς ἀγορᾶς κατέθηκαν Ἀγαμέμνων δὲ ἀνέση, Ταλθύβιος δὲ ὁ κατὰ τὴν φωνὴν ὅμοιος θεῷ κάπρον κατέχων ἐν τῇ χειρὶ παρέση τῷ βασιλεῖ τοῦ σρατοῦ. Ὁ υἱὸς δὲ τοῦ Ἀτρέως ἑλκύσας ταῖς χερσὶ τὴν μάχαιραν, ἥτις αὐτῷ παρὰ τὴν μεγάλην θήκην τοῦ ξίφους αεὶ παργωρεῖτο, της τρίχας τοῦ κάπρου διανεί μας, ἄρας τὰς χεῖρας τῷ Διὶ εὔχετο· οὗτοι δ᾽ ἄρα πάν- οἱ Ἕλληνες κατὰ τὸ πρέπον ἀκούοντες τοῦ βασιλέως. εὐξάμενος δὲ εἶπεν ἀναβλέψας εἰς τὸν πλατὺν καὶ μέγαν οὐρανόν· Μαρτυρεί τω νῦν πρῶτον ὁ Ζεὺς ὁ ἐξοχώτατος τῶν θεῶν καὶ κράτιστος, καὶ ἡ Γῆ, καὶ ὁ Ἥλιος, καὶ αἱ Εριννύες, αἵτινες ὑπὸ τὴν γῆν τι μωροῦνται, καὶ κολάζουσι τοὺς ἀνθρώπους, ὃς ἂν ἐπιορκέσῃ· οὐκέτι ἐγὼ τῇ νέα θυγατρὶ τοῦ Βρισέως χεῖ ρα ἐπιθῆναι βουλήσομαι, οὔτε συνουσίας αἰτίᾳ καὶ ἀφορμῇ χρώμενος, οὔτε τιὸς ἄλλου, ἀλλ᾽ εἶναι ἄθικ- τον συνουσίας καὶ μίξεως ἐν ταῖς ἐμαῖς σκηναῖς· εἰ δέ τι τούτων οὐκ ἔσιν εὔορκον, εἴθε δοῖεν ἐμοὶ οἱ θεοὶ λύ- πας καὶ ὀδύνας πάνυ πολλὰς, ὅσας διδόασιν ἐκείνῳ ὃς ἂν αὐτοῖς ἁμάρτῃ καὶ παραβῇ ὁμόσας. Εἶπε, καὶ τὸ τῆς γαςρὸς τόμα, ἤγουν τὸν φάρυγγα τοῦ κάπρου· ἀπέκοψε σιδήρῳ ἀνηλεεῖ. Τοῦτον μὲν οὖν Ταλθύβιος


ΠΑΡΆΦΡΑΣΙΣ. 347 

εἰς τὸ μέγα κῦμα τῆς λευκῆς θαλάσσης ἔρριψε συ-στρέψας, βρῶσιν τοῖς ἰχθύσιν· ὁ ᾿Ἀχιλλεὺς δὲ ἀνα-στὰς ἐν τοῖς πολεμικοῖς Ἕλλησιν ἔλεγεν· Ὦ Ζεῦ πάτερ, ὄντως που μεγάλας βλάβας τοῖς ἀνθρώποις ἐπάγεις, οὐκ ἂν ποτε τὸν θυμὸν ἐν τοῖς ἐμοῖς σήθεσιν ηρέθισε παντελῶς ὁ υιὸς τοῦ ᾿Ἀτρέως, οὐδ᾽ ἂν τὴν νέαν αφείλετο ἄκοντος ἐμοῦ, ἀλλ᾽ ἴσως ( που) Ζεὺς πρὸς ὃν οὐκ ἔστι μηχανήσασθαι ἐβούλετο θάνατον γενέσθαι Ἕλλησι πολλοῖς· νυνὶ δὲ πορεύεσθε ἐπὶ δεῖ πνον, ὅπως συστήσωμεν πόλεμον σφοδρόν. Οὕτω δὴ εἶπε, διέλυσε δὲ τὴν ἐκκλησίαν ταχέως. Οὗτοι μὲν οὖν διεμερίσθησαν ἕκαστος ἐπὶ τὴν ἑαυτοῦ ναῦν, τὰ δῶρα δὲ οἱ μεγαλόψυχοι Μυρμιδόνες ἀνελάμβανον, ἐπορεύθησαν δὲ φέροντες αὐτὰ ἐπὶ τὴν ναῦν τοῦ θείου Ἀχιλλέως, καὶ ταῦτα μὲν ἀπέθεντο ἐν ταῖς σκηναῖς, ἐκάθισαν δὲ αἱ γυναῖκες, τους ἵππους δὲ εἰς τὴν ἀγέλην ἀνήκαν οἱ λαμπροί θεράποντες. Μετὰ ταῦτα δὲ ἡ θυγάτηρ τοῦ Βρισέως ὁμοία ᾿Ἀφροδίτη τῇ χρυσῇ ἐπειδὴ ἐθεάσατο τὸν Πάτροκλον κατακεκομμένον σιδήρῳ τμητικῷ, περικεχυμένη αὐτῷ, οξέως εθρήνει, ἐσπάραττε δὲ ταῖς χερσὶ καὶ ἔδρυπτε τά τε στήθη, καὶ τὸν ἀπαλὸν τράχηλον, καὶ τὸ περικαλλὲς πρόσωπον, εἶπε δὲ κλαίουσα ἡ ταῖς θεαῖς ὁμοία γυνή· Ω Πά τροκλε, τὰ μάλιστα ἐμοὶ τῇ ἀθλίᾳ πεφιλημένε κατά ψυχὴν, ζῶντα μέν σε κατέλιπον ἐγὼ ἐκ τῆς σκηνῆς ἀπιοῦσα, νῦν δέ σε τεθνεῶτα εὑρίσκω, ἡγεμὼν τοῦ στρατοῦ, ἐπανελθοῦσα· ὄντως ἀεὶ δεινὸν ἐκ δεινοῦ με διαδέχεται ( μοι ἐπέρχεται )· τὸν ἄνδρα μὲν, ᾧτινι παρέδωκαν με ὁ πατὴρ καὶ ἡ σεβαστή μήτηρ, ἐπεῖ- δον πρὸ ( ἔμπροσθεν ) τῆς πόλεως κατακεκομμένον σιδήρῳ τμητικῷ, καὶ τοὺς τρεῖς ἀδελφοὺς, οὓς ἡ αὐτή μοι μήτηρ ἔτεκε, προσφιλεῖς καὶ πεφροντισμένους μου οἱ ἅμα πάντες ἀφανιστικὴν ἡμέραν ἀνθείλοντο· οὐ

ΠAPΑΦΡΑΣΙΣ· 349

μὴν εἴας με οὐδ᾽ ὅταν τὸν ἐμὸν ἄνδρα ὁ ταχύπους Ἀχιλλεύς ἀπέκτεινεν, ἐξεπόρθησε δὲ τὴν πόλιν τοῦ θείου Μύνητος, κλαίειν καὶ θρηνεῖν, ἀλλά με ἔλεγες τοῦ θείου Ἀχιλλέως ὥσπερ ἐκ παρθενίας γαμετὴν ποιήσειν, καὶ ἀπάξειν ἐν ταῖς ναυσὶν εἰς τὴν Φθίην, ἑςι- άσεσι δὲ ποιήσειν τοὺς γάμους ἐν τοῖς Μυρμιδόσι. διὰ τοῦτό σε ἀπαύστως δακρύω καὶ θρηνῶ ἀποθανόντα, πρᾷον καὶ προσηνῆ ὄντα διαπαντός. Οὕτως εἶπε δακρύουσα, ἐπεστέναζον δὲ αἱ γυναῖκες προφάσει μὲν καὶ ἀφορμὴ διὰ τὸν Πάτροκλον, τῇ ἀληθείᾳ δὲ πᾶσαι διὰ τὰς ἑαυτῶν συμφορὰς καὶ λύπας. Περὶ αὐτὸν δὲ οἱ ἐν τέλει τῶν Ἑλλήνων συνηθροίσθησαν, παρακαλοῦντες φαγεῖν· οὗτος δὲ ἀνένευε στενάζων καὶ λέγων. Παρακαλώ, εἴ τις τῶν ἀγαπητῶν φίλων πείθεται μοι, μὴ πρότερόν με προτρέπετε βρώσεως, μηδὲ πόσεως ἐμπλῆσαι τὴν ἀγαπητὴν ψυχὴν, ἐπειδή με λύπη χαλεπὴ κατέχει μέχρι γὰρ ἡλίου δύντος καὶ ἑσπέρας ἐπιμενῶ καὶ καρτερήσω πάντως. Οὕτως εἰπὼν τοὺς ἄλλους μὲν βασιλεῖς διέλυσεν· οἱ δύο δε υἱοὶ τοῦ ᾿Ἀτρέως παρέμενον, καὶ ὁ ἐνδοξότατος Ὀδυσσεὺς, καὶ ὁ Νέστωρ, καὶ ὁ Ἰδομενεύς, καὶ ὁ γέρων ἱππικὸς Φοίνιξ, παραμυθούμενοι συνετῶς καὶ σοφῶς αὐ τὸν λυπούμενον· οὐδαμῶς δὲ κατὰ ψυχὴν ἐκουφίζετο τῆς λύπης, πρὶν ἢ εἰσελθεῖν εἰς τὸ στόμα τοῦ αἱμά ττων γέμοντος πολέμου· ἀναμνησθεὶς δὲ ἐλεεινῶς καὶ οἰκτρῶς ἀνεστέναξε, καὶ πολὺ ἀγαγὼν πνεῦμα ἐφώνησεν. Ὄντως δή μοί ποτε καὶ σὺ κακόμοιρε καὶ δυστυχέστατε φίλτατε φίλων, αὐτὸς ἐν ταῖς σκηναῖς ἡδὺ καὶ προσηνες δεῖπνον παρέθηκας ταχέως καὶ διε- γερτικῶς, ἡνίκα ἔσπευδον οἱ Ἕλληνες ἐπὶ τοὺς ἱππικοὺς Τρῷας ἐπαγαγεῖν τὸν πολλῶν δακρύων αἴτιον πόλεμον. νυνὶ δὲ σὺ μὲν κεῖσαι κεκομμένος, ἡ ἐμὴ δὲ ψυχὴ ἄγευστος πόσεως καὶ βρώσεως, παρόντων, διὰ τὸν σὸν πόθον καὶ τὴν στέρησιν, οὐδὲν γὰρ ἄλλο δεινότερον πάθοιμι ἂν, οὐδ᾽ ἐὰν τὸν πατέρα ἀποθα

ΠAPΑΦΡΑΣΙΣ· 351

νόντα ἀκούσω, ὃς δήπου νυνὶ ἐν τῇ Φθίᾳ θαλερὸν δάκρυον καταχέει στερήσει καὶ ἐνδείᾳ τοῦ τοιούτου υἱοῦ. οὗτος ( αὐτὸς ) δὲ ἐν ἀλλοφύλῳ δήμῳ ἕνεκα τῆς λυπηρᾶς καὶ μισητῆς Ἑλένης μάχομαι τοῖς Τρωσίν· ἢ τοῦτον, ὅς μοι ἐν τῇ Σκύρῳ ἀνατρέφεται ἀγαπητὸς υἱὸς, εἴπου ἔτι τῇ ὁ θεῖον εἶδος ἔχων Νεοπτόλεμος· πρότερον μὲν γάρ μοι ἡ ψυχὴ ἐν τῷ στήθει προσεδόκα μόνον ἐμὲ ἀποθανεῖσθαι ἀπὸ τοῦ ἱπποτρόφου Αργους αὐτόθι ἐν τῇ Τροίᾳ, σὲ δὲ εἰς τὴν Φθίαν πορευθῆναι, ὅπως ἄν μοι τὸν υἱὸν σὺν ταχείᾳ μελαίνῃ νηὶ ἐκ τῆς Σκύρου ἀγάγοις, καὶ ἐπιδείξειας αὐτῷ ἅπαντα τὰ ἐμὰ κτήματα, καὶ τὰς δούλας, καὶ τὸν μέγαν καὶ ὑψηλὸν οἶκον· ἤδη γὰρ τὸν Πηλέα οἴομαι, ἢ παντελῶς ἀποθανεῖν, ἢ ἔτι βραχεῖ βιωσίμω ζῶντα λυπεῖσθαι καὶ ἀλγεῖν γήρᾳ τε μισητῷ, καὶ τὴν ἐμὴν ἀεὶ προσδεχόμενον χαλεπὴν ἀγγελίαν, πότε ἀποθανόντα ἀκούσει. Οὕτως εἶπε δακρύων, ἐπεστέναζον δὲ οἱ ἐν τέλει ἀναμνησθέντες ἅπερ ἕκαστος ἐν τῷ οἴκῳ κατέλιπεν. ὀλοφυρομένους δὲ τούτους θεασάμενος ᾤκτειρεν ὁ υἱὸς τοῦ Κρόνου, ταχέως δὲ πρὸς τὴν ᾿Αθηνῶν λόγους τα χεῖς ἔλεγεν· Ω τέκνον ἐμὸν, παντελῶς ἤδη κεχώρισαι ἀνδρὸς ἀγαθοῦ. ὄντως που οὐκέτι πάνυ σοι ἐν τῇ διανοίᾳ διὰ φροντίδος ἐστὶν ὁ Ἀχιλλεὺς ἐκεῖνος ὅς γε ἔμπροσθεν τῶν ὀρθοπρύμνων νεῶν κάθηται ὀλοφυρόμενος καὶ θρηνῶν τὸν ἀγαπητὸν φίλον· οἱ ἄλλοι δὲ ἐπορεύθησαν ἐπὶ δεῖπνον, οὗτος δὲ νῆστις καὶ ἄγευστος ἐστίν. ἀλλ᾽ ἄπιθι καὶ νέκταρ καὶ ἀμβρο σίαν ἐπέραστον ἔνσταξον εἰς τὸ στῆθος, ὅπως μὴ λι μὸς αὐτὸν καταλάβῃ. Οὕτως εἰπὼν διήγειρε τὴν καὶ πρότερον προθυμουμένην ᾿Αθηνῶν. Αὕτη δὲ ὁμοία ἐκτίνῳ ἐκτεταμένα πτερὰ ἔχοντι, ὀξυφώνῳ, ἐκ τοῦ οὐρανοῦ καθήλατο διὰ τοῦ αἰθέρος. οἱ Ἕλληνες δὲ παραχρῆμα καθωπλίζοντο ἐν τῷ σρατοπέδῳ· αὕτη δὲ τῷ
1


ΠAPΑΦΡΑΣΙΣ· 353

Ἀχιλλεῖ νέκταρ καὶ ἀμβροσίαν ἐπέρασον εἰς τὰ ςήθη· ἐνέταξεν, ὅπως μὴ λιμὸς λυπηρὸς καταλάβῃ τὰ γόνατα αὐτοῦ· αὐτὴ δὲ πρὸς τὸ τοῦ μεγαλοδυνάμου πα τρὸς πυκνὸν καὶ σιβαρὸν δῶμα ἐπανῆκεν· οὗτοι δὲ ἀπὸ τῶν νεῶν τῶν ταχειῶν ἔτρεχον. ὥσπερ δὲ ὅτε πυκναὶ καὶ συνεχεῖς νιφάδες ἐκ τοῦ Διὸς καταπέτονται καὶ φέρονται ψυχραὶ ὑπὸ τῆς ὁρμῆς τοῦ αἰθρίας αἰτίου καὶ γεννητικοῦ Βορέου· οὕτως τότε συνεχεῖς αἱ περικεφαλαῖαι διαυγῶς λελαμπρυσμέναι, καὶ περιλάμπουσαι ἐκ τῶν νεῶν ἐφέροντο, καὶ αἱ ὀμφαλοὺς ἔχουσαι ασπί- δες, καὶ οἱ θώρακες οἱ ἰσχυρὰ γύαλα, ήγουν κοιλώματ τα ἔχοντες, καὶ τὰ ἐκ μελίας δένδρου δόρατα· ἡ αὐγὴ δὲ καὶ ἡ λαμπηδὼν εἰς τὸν οὐρανὸν ἀφίκνεῖ( με )το, περι- εγέλασε δὲ καὶ περιήςραψε πᾶσα ἡ γῆ ὑπὸ τῆς ἀκρα- ท์πῆς καὶ περισίλψεως τοῦ σιδήρου, κτύπος δὲ ηγείρετο ὑπὸ τῶν ποδῶν τῶν ἀνδρῶν, ἐν τῷ μέσῳ δὲ αὐτῶν καθωπλίζετο ὁ ἐνδοξότατος Ἀχιλλεὺς· τούτου καὶ τῶν ὀ- δόντων μὲν ψόφος καὶ ἦχος μέγας ἀπετελεῖτο, οἱ ο- ὀφθαλμοὶ δὲ αὐτοῦ περιέλαμπον, ὥσπερ πυρὸς λαμπηδών· εἰς τὴν ψυχὴν δὲ αὐτοῦ εἰσῆλθε λύπη αφόρητος· οὗτος δὲ τοῖς Τρωσιν ὀργιζομενος καὶ παροξυνόμενος, ἐνεδύσατο τὰ δῶρα τοῦ θεοῦ, ἅπερ ὁ Ηφαιστος καμών καὶ πονήσας κατεσκεύασε Τὰς κνημίδας μὲν οὖν πρῶτ τον περιέθηκε ταῖς κνήμαις τὰς καλὰς, αργυροῖς καλύμ μασι τῶν σφυρῶν προσηρμοσμένας· δεύτερον δὲ τὸν θώρακα τοῖς στήθεσι περιεβάλετο, τοῖς ὤμοις δὲ περιήρ- δε τησε τὸ ἀργυροῖς ἥλοις πεπαρμένον ξίφος τὸ σιδηροῦν, μετὰ ταῦτα δὲ τὴν μεγάλην τε καὶ στερεαν ἀσπίδα ἔλαβε, τούτου δὲ πόρρωθεν αὐγὴ ἐγίνετο, καθάπερ σελήνης Ὥσπερ δὲ ὅταν ἐκ τοῦ πόντου λαμπηδων τοῖς ναύταις ἐπιφανείη πυρὸς καιομένου, τοῦτο δὲ καίεται ἐφ᾽ ὕψους ἐν τοῖς ὄρεσιν, ἐν ἐπαύλει, καθ᾽ ἣν μόνος τις διατρίβει, τούτους δὲ μὴ βουλομένους οἱ ἄνεμοι κατὰ (ἐπὶ τὸν τοὺς ἰχθύας ἔχοντα ποντον πόρρωθεν τῶν οἱ- κείων καὶ φίλων φέρουσιν. οὕτως ἀπὸ τῆς ἀσπίδος του

ΠAPΑΦΡΑΣΙΣ· 355

Ἀχιλλέως λαμπηδων εἰς τὸν αἰθέρα ἀφικνεῖτο, τῆς παμποικίλου περικαλλούς. ἄρας δὲ τὴν περικεφαλαίαν περιέθετο τῇ κεφαλῇ τὴν σιβαρὴν καὶ στερεάν· αὕτη δὲ ὥσπερ ἀςὴρ ἔλαμπεν ἡ ἱππείας τρίχας ἔχουσα περικεφαλαία· περιεκινοῦντο δὲ αἱ κόμαι αἱ χρυσαῖ, ἃς ὁ Ηφαιςος ἔβαλε περὶ τὸν λόφον πυκνάς· πεῖραν δὲ εἰλήφει ἑαυτοῦ ἐν τοῖς ὅπλοις ὁ ἐνδοξότατος Ἀχιλλεὺς, εἰ ἐφαρμόζοιεν αὐτῷ τὰ ὅπλα, καὶ τὰ λαμπρὰ μέλη ἐνάλλεσθαι αὐτοῖς δύναιτο, καὶ μὴ ἐμποδίζοιτο τούτῳ δ' εὖ μάλα πτερὰ ταῦτα ἐγίνετο, ἐκούφιζε δὲ καὶ μετεώριζε τὸν βασιλέα τοῦ ςρατοῦ· ἐξέβαλε δὲ ἐκ τῆς δορατοθήκης τὸ πατρικὸν δόρυ τὸ βαρυ, καὶ ἐπώδυνον, τὸ μέγα καὶ στερεὸν, τοῦτο οὐκ ἐδύνατο ἄλλος τις τῶν Ἑλλήνων κινεῖν, ἀλλὰ μόνος ἐπίστατο ὁ Ἀχιλλεύς κινεῖν αὐτὸν τὴν ἐκ τοῦ Πηλίου ὄρους μελίαν, ἣν τῷ ἀγαπητῷ πατρὶ ἔκοψεν ὁ Χείρων ἐκ τῆς κορυφῆς τοῦ Πηλίου, θάνατον εἶναι τοῖς ἥρωσι· τοὺς ἵππους δὲ = ὅ τε Αυτομέδων καὶ ὁ Αλκιμος εὐτρεπίζοντες ἦγον ὑπὸ τὸν ζυγὸν, περιέβαλον δὲ τοὺς καλοὺς ἐπιτραχηλίους ἱμάντας, ἐνέβαλον δὲ τοὺς χαλινοὺς ταῖς σιαγόσιν ἐξέτειναν δὲ τοὺς ῥυτῆρας εἰς τοὐπίσω πρὸς τὸ ἡνομένον καὶ συμβεβλημένον ὄχημα· οὗτος δὲ μάστιγα λαμ πρῶν εἰληφῶς τῇ χειρὶ ἐφαρμόζουσαν ἀνεπήδησεν ἐπὶ τῶν ἵππων ὁ Αὐτομέδων, ὄπισθεν δὲ καθοπλισθεὶς ἔση ὁ Ἀχιλλεὺς τοῖς ὅπλοις περιλάμπων, καθάπερ ὁ ὑπεράνω ἡμῶν περιφερόμενος ἥλιος, καταπληκτικῶς δὲ παρεκελεύσατο τοῖς ἵπποις τοῦ ἑαυτοῦ πατρός Ὦ Ξάνθε καὶ Βαλίε, ὑπερένδοξα τέκνα τῆς Ποδάργης, κατ' ἄλλον δὴ τρόπον σκοπεῖτε σώσειν τοὺς ἡνιόχους ὀπίσω εἰς τὸ πλῆθος τῶν Ἑλλήνων, ἐπειδὰν ἀναμιχθῶμεν τοῖς πολεμίοις (αναχωρήσωμεν τοῦ πολέμου), μηδὲ ὥσπερ τὸν Πάτροκλον καταλίπετε αὐτόθι νεκρόν. Πρὸς τοῦτον δὲ εἶπε κάτωθεν ὑπὸ τὸν ζυγὸν, ὁ κατὰ πόδας ταχὺς ἵππος Ξάνθος, ταχέως δὲ παρέκλινε τὴν κεφαλὴν, πᾶς ( παντὸς) δὲ ὁ αὐχὴν ( τοῦ αὐχένος ) τοῦ ἐπιτραχηλίου

ΠAPΑΦΡΑΣΙΣ· 257

ἀκροζύγου ἐκπεσὼν όντος) κατηνέχθη ἐπὶ τὸ ἔδαφος τὸ ζυγὸν ( πᾶσα δὲ η ζεύγλη εκπεσούσα τῆς χαίτης κατ ηνέχθη ἐπὶ τὸ ἔδαφος )· φωνήεντα δὲ καὶ λογικοῦ ζώου φωνὴν ἔχοντα αὐτὸν ἐποίησεν ἡ θεὰ ἡ λευκόπηχυς Ἥρα Καὶ πάνυ σε νυνί γε ἔτι σώσωμεν, ἰσχυρὸ Ἀχιλλεῦ, ἀλλά σοι ἐγγύς ἐστιν ἡ ἀφανιστική ἡμέρα, ουδέ σοι ἡμεῖς πρόξενοι ταύτης, ἀλλὰ θεὸς μέγας, καὶ ἡ ἰσχυρὰ Μοῖρα οὐδὲ γὰρ ἡμετέρᾳ ἀργίᾳ καὶ ἀκινησίᾳ ἀφείλοντο τὰ ὅπλα οἱ Τρῶες ἀπὸ τῶν ὤμων τοῦ Πατρόκλου, ἀλλὰ ὁ κράτιστος τῶν θεῶν, ὃν ἡ καλλίθριξ ἔτεκε Λητώ, ἀπέκτεινεν ἐν τοῖς πρωταγωνισταῖς, καὶ δόξαν τῷ Ἕκτορι εδωρήσατο. ἡμεῖς δὲ ὁμοίως καὶ τῇ πνοῇ τοῦ Ζεφύρου τρέχοιμεν ἂν, ἣν φασι κουφοτάτην εἶναι, ἀλλὰ σοὶ αὐτῷ εἰμαρμένον καὶ πεπρωμένον ἐστὶν ὑπὸ θεοῦ καὶ ἀνδρὸς ἰσχυρῶς δαμασθῆναι καὶ ἀναιρεθῆναι. Οὕτω δὴ εἰπόντος ἐπέσχον αἱ Ἐρινύες τὴν φωνήν. Πρὸς τοῦτον δὲ μεγάλως στενάξας εἶπεν ὁ κατὰ πόδας ταχὺς Ἀχιλλεὺς· Ω Ξάνθε τί μοι τὸν θάνατον μαντεύῃ καὶ προλέγεις; οὐδαμῶς γάρ σε δεῖ· καλῶς δὴ καὶ αὐτὸς ἐπίσταμαι ὅτι μοι ειμαρμένον ἐστὶν ἐνταῦθα ἀποθανεῖν πόρρω τοῦ ἀγαπητοῦ πατρὸς καὶ τῆς μητρός· ἀλλ᾿ ὅμως οὐ παύσομαι, πρὶν τοὺς Τρῷας διαθεῖναι διακόρως του πολέμου. Εἶπε δή, καὶ ἐν τοῖς πρώτοις βοῶν ἤλαυνε τοὺς μονώνυχας ἵππους .

Τέλος τοῦ Τρίτου Τόμου .