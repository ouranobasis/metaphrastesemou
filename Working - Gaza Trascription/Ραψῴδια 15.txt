
THE IAIAAOS Ραψῴδια O

ΠAPΑΦΡΑΣΙΣ· 105

Ἐπεὶ δὲ τὰ ὀρθὰ ξύλα, καὶ τὴν τάφρον διέβησαν φεύγοντες, πολλοὶ δὲ ἐνῃρέθησαν ὑπὸ τῶν χειρῶν τῶν Ἑλλήνων, οὗτοι μὲν δὴ κατείχοντο παρὰ τοῖς ἄρμασι παραμένοντες ὠχροὶ ὑπὸ τοῦ φόβου, ἐπτοημένοι ἠγέρθη δὲ ὁ Ζεὺς ἐκ τοῦ ὕπνου ἐν ταῖς κορυφαῖς τῆς Ἴδης παρὰ τῆς χρυσοῦν θρόνον ἐχούσης Ἥρας, ἀνορμήσας δὲ ἔστη, ἐθεάσατο δὲ τοὺς Τρῷας καὶ τοὺς Ἕλληνας, τοὺς μὲν ταρασσομένους, τοὺς δὲ συνταράσσοντας ὄπισθεν τοὺς Ἕλληνας, ἐν αὐτοῖς δὲ Ποσειδῶνα τὸν βασιλέα · τὸν Ἕκτορα δὲ ἐθεάσατο κείμενον ἐν τῷ πεδίῳ, περὶ αὐτὸν δὲ οἱ φίλοι ἐκάθηντο, αὐτός δὲ χαλεπῇ κατείχετο ἀναπνοῇ παράφρων τῇ ψυχῇ καὶ ἐξεστηκὼς αἷμα ἐξεμῶν, ἐπειδὴ οὐκ ἔτρωσεν αὐτὸν ὁ ἀσθενέστατος τῶν Ἑλλήνων . τοῦτον δὲ θεασάμενος ᾤκτειρεν ὁ πατὴρ τῶν ἀνδρῶν καὶ τῶν θεῶν, χαλεπῶς δὲ ὑποβλεψάμενος πρὸς τὴν Ἥραν εἶπε λόγον · Ὄντως δὴ πάνυ ἡ κακοῦργος σὴ ἐπιβουλὴ, ὦ πανοῦργε Ἥρα, τὸν ἐνδοξότατον Ἕκτορα ἀπέπαυσε

ΠAPΑΦΡΑΣΙΣ· 107

τοῦ πολέμου, ἔτρεψε δὲ εἰς φυγὴν τὸν στρατόν · οὐ μὴν οἶδα εἰ αὖθις τῆς χαλεπῆς καὶ ὀδυνηρᾶς κακοσυνθεσίας πρώτη ἀπολαύσεις, καί σε πληγαῖς μας στίξω · ἢ οὐ μέμνησαι, ὁπηνίκα ἐκρέμασω ἀπὸ τοῦ ὕψους, ἐκ δὲ τῶν ποδῶν ἄκμονας δύο ἐξήρτησα, περὶ τὰς χεῖρας δὲ δεσμὸν ἔβαλον χρυσοῦν, στερεὸν; σὺ δὲ ἐν τῷ αἰθέρι καὶ ταῖς νεφέλαις ἐκρέμασω, ἐδεινοπάθουν δὲ οἱ θεοὶ κατὰ τὸν μέγαν καὶ ὑψηλὸν Ὄλυμπον, λῦσαι δέ σε οὐκ ἐδύναντο πλησίον ἐρχόμενοι, ὃν δὲ ἐλάμβανον ἐρρίπτουν τινάξας ἀπὸ τοῦ οὐρανίου βαθμοῦ, ἕως ἂν ἀφίκηται εἰς τὴν γῆν ὀλίγον ἔχων τὸ εἶναι, ἐμὲ δὲ οὐδ᾽ οὕτως ἀφίη ὁ θυμὸς ὁ σκληρὸς, τῇ λύπῃ τοῦ θείου Ἡρακλέους, ὃν σὺ σὺν τῷ Βορέᾳ ἀνέμῳ πείθουσα τὰς συστροφὰς, ἐξέπεμψας ἐπὶ τὴν ἄκαρπον θάλασσαν κακὰ καὶ δεινὰ βουλευομένη · καὶ μετὰ ταῦτα αὐτὸν εἰς τὴν καλῶς οἰκουμένην Κῶν ἀπήνεγκας · τοῦτον μὲν οὖν ἐγὼ ἐκεῖθεν ἠλευθέρωσα, καὶ ἀνήγαγον αὖθις εἰς τὸ ἱπποτρόφον Ἄργος, καίπερ πολλὰ κακοπαθήσαντα . τούτων σε πάλιν ἀναμνήσω, ὅπως παύσῃ τῶν δόλων καὶ τῶν ἀπατῶν, ἵνα ἴδῃς εἴ τοι σοι βοηθήσει ὁ ἔρως καὶ ἡ κοίτη, ᾗ συνεγένου παραγενομένη πόῤῥω τῶν θεῶν καί με ἐξηπάτησας . Οὕτως εἶπεν, ἐφοβήθη δὲ ἡ εὐόφθαλμος σεβαστὴ Ἥρα, καὶ φωνήσασα ἔλεγε πρὸς αὐτὸν λόγους ταχεῖς · Γινωσκέτω νῦν τοῦτο ἡ Γῆ, καὶ ὁ πλατὺς ἄνωθεν Οὐρανὸς, καὶ τὸ καταῤῥέον τῆς Στυγὸς ὕδωρ, ὅστις ἐστὶ μέγιστος ὅρκος, καὶ φοβερώτατος τοῖς μακαρίοις θεοῖς, καὶ ἡ σαυτοῦ θεία κεφαλὴ, καὶ ἡ ἡμέτερα αὐτῶν κοίτη ἡ ἐκ παρθενίας οὖσα, ταύτην μέν τοι οὐκ ἄν ποτε ἐγὼ ψευδῶς ὀμόσαιμι, μὴ δι' ἐμὴν βουλὴν Ποσειδῶν ὁ τὴν γῆν συνέχων βλάπτει τοὺς Τρῷάς τε καὶ τὸν Ἕκτορα, τούτοις δὲ βοηθεῖ · ἀλλά που αὐτὸν ἡ ψυχὴ διεγείρει

ΠAPΑΦΡΑΣΙΣ· 109

καὶ προτρέπεται, καταπονουμένους δὲ παρὰ ταῖς ναυσὶ θεασάμενος ᾤκτειρε τοὺς Ἕλληνας . ἐγὼ δέ σοι κᾀκείνῳ παραινέσαιμι ἂν καὶ συμβουλεύσαιμι ἐκεῖσε ἰέναι, ὅπου δὴ σὺ, ὦ αἴτιε τῆς σκοτεινῆς πυκνώσεως τῶν νεφῶν, προηγῇ . Οὕτως εἶπεν· ἡρέμα δὲ ἐγέλασεν ὁ πατὴρ τῶν ἀνδρῶν τε καὶ τῶν θεῶν, καὶ ἀποκρινόμενος ἔλεγε πρὸς αὐτὴν λόγους ταχεῖς · Εἰ
μὲν οὖν σύγε, ὦ εὐόφθαλμε σεβαστὴ Ἥρα, ὁμονοοῦσα ἐμοὶ κάθησαι ἐν τοῖς ἀθανάτοις θεοῖς, ἐκ τούτου ἂν καὶ ὁ Ποσειδῶν, καὶ εἰ πάνυ βούλεται πρὸς ἄλλοις εἶναι, ταχέως μεταθείη καὶ ἀμείψειε τὸν νοῦν πρὸς τὸ σὸν καὶ ἐμὸν βούλημα · ἀλλ᾽ εἴγε δὴ ἀληθῶς καὶ ἀψευδῶς λέγεις, πορεύθητι νῦν πρὸς τὰ γένη τῶν θεῶν, καὶ κάλεσον δεῦρο παραγενέσθαι τήν τε Ἶριν, καὶ τὸν Ἀπόλλωνα τὸν ἔνδοξον κατὰ τὴν τοξικὴν, ὅπως ἡ μὲν εἰς τὸν στρατὸν τῶν σιδηροθωράκων Ἑλλήνων ἀφίκηται καὶ εἴπῃ Ποσειδῶνι τῷ βασιλεῖ ἀφικέσθαι εἰς τὰ ἑαυτοῦ οἰκήματα λήξαντα τῆς μάχης · τὸν Ἕκτορα δὲ παροξύνῃ εἰς τὴν μάχην Ἀπόλλων ὁ καθαρὸς, αὖθις δὲ ἐμβαλῃ αὐτῷ ἰσχὺν, ποιήσῃ δὲ ἐπιλαθέσθαι τῶν ὀδυνῶν, αἳ νῦν αὐτὸν καταπονοῦσι κατὰ διάνοιαν, τοὺς Ἕλληνας δὲ πάλιν εἰς τοὐπίσω τρέψῃ καὶ ἐπιδιώξῃ ἀσθενῆ φυγὴν ἐμβαλων, φεύγοντες δὲ ἐν ταῖς πολυκαθέδροις ναυσὶ συνελαθῶσιν Ἀχιλλέως τοῦ υἱοῦ τοῦ Πηλέως, οὗτος δ᾽ ἐγείρῃ τὸν ἑαυτοῦ φίλον τὸν Πάτροκλον, τοῦτον δὲ ἀναιρήσει δόρατι ὁ λαμπρὸς Ἕκτωρ ἔμπροσθεν τοῦ Ἰλίου πολλοὺς ἀνελόντα νέους ἄλλους, ἐν αὐτοῖς δὲ καὶ τὸν ἐμὸν υἱὸν τὸν ἐνδοξότατον Σαρπηδόνα · τούτου δὲ χάριν ὀργισθεὶς ἀναιρήσει τὸν Ἕκτορα ἐνδοξότατος Ἀχιλλεὺς. ἐκ τούτου δὲ τοῦ χρόνου δίωξιν ἐξ ὑποστροφῆς τῶν φευγόντων ἐκ τῶν νεῶν ἀεὶ αὐτὸς ὢν κατασκευάζοιμι δι᾿ ὅλου, ἕως ἂν οἱ 

ΠAPΑΦΡΑΣΙΣ· 111

Ἕλληνες τὸ ὑψηλὸν Ἴλιον κρατήσαιεν ἐκ τῶν τῆς Ἀθηνᾶς βουλῶν · πρὸ τούτου δὲ οὔτε αὐτὸς ἀφανίσω τὴν ὀργὴν, οὔτε τινὰ ἄλλον τῶν θεῶν βοηθεῖν τοῖς Ἕλλησιν ἐνταῦθα ἀφήσω, πρὶν τελειωθῆναι τὴν ἐπιθυμίαν τοῦ υἱοῦ τοῦ Πηλέως, ὥσπερ ὑπεσχόμην αὐτῷ
τὸ πρῶτον, κατένευσα δὲ τῇ ἐμῇ κεφαλῇ τῇ ἡμέρᾳ ἐκείνῃ, ὁπηνίκα ἥψατο τῶν ἐμῶν γονάτων ἡ θεὰ ἡ Θέτις, παρακαλοῦσα τιμῆσαι τὸν Ἀχιλλέα τὸν πορθοῦντα τὰς πόλεις. Οὕτως εἶπεν· ὑπήκουσε δὲ ἡ θεὰ ἡ λευκόχειρ Ἥρα, ἐπορεύθη δὲ ἐκ τῶν ὀρέων τῆς Ἴδης εἰς τὸν μέγαν καὶ ὑψηλὸν Ὄλυμπον· ὥσπερ δὲ ὅταν ὁρμήσῃ νοῦς ἀνδρὸς, ὅστις πολλὴν γῆν ἐπελθὼν ταῖς ἑαυτοῦ συνεταῖς φρεσὶν διανοήσηται, ἐνταῦθα ἦν ἢ ἐκεῖ, καὶ πολλὰ σκοπήσειεν· οὕτω ταχέως ὁρμῶσα διέπτη ἡ σεβαστὴ Ἥρα, ἀφίκετο δὲ εἰς τὸν ὑψηλὸν Ὄλυμπον, συνηθροισμένοις δὲ παρεγένετο τοῖς ἀ- δε θανάτοις θεοῖς ἐν τῷ οἴκῳ τοῦ Διὸς · οὗτοι δὲ θεασάμενοι αὐτὴν πάντες ἀνέστησαν, καὶ ἐδεξιοῦντο τοῖς ποτηρίοις · αὕτη δὲ τοὺς ἄλλους μὲν κατέλιπε, τῇ Θέμιστι δὲ τῇ εὐειδεῖ καὶ ὡραίᾳ ἐδέξατο τὸ ποτήριον πρώτη γὰρ ἐναντίον παρεγένετο τρέχουσα, καὶ φωνήσασα ἔλεγε πρὸς αὐτὴν λόγους ταχεῖς· ὮἭρα, τί δήποτε ἀφίκου, τεταραγμένῃ δὲ ἔοικας ; ὄντως που πάνυ δή σε εἰς φόβον καὶ φυγὴν ἐνέβαλεν ὁ υἱὸς τοῦ Κρόνου, ὅς σοι ἀνήρ ἐστι; Πρὸς ταύτην δὲ ἀπεκρίνατο μετὰ ταῦτα ἡ λευκοβραχίων Ἥρα ἡ θεά Θέμι, μή με ταῦτα ἐρώτα, ἐπίστασαι καὶ σὺ ὁποῖος ἐστιν ὁ θυμὸς ἐκείνου ὑπερήφανος καὶ σκληρὸς, καὶ ἀμείλικτος · ἀλλὰ σύ γε ἡγοῦ τοῖς θεοῖς τῆς κοινῆς εὐωχίας ἐν τοῖς οἴκοις· ταῦτα δὲ καὶ ἐν πᾶσι τοῖς ἀθανατοῖς θεοῖς ἀκούσῃ ὁποῖα κακὰ ἔργα ὁ Ζεὺς ἐμφανίζει, οὐκέτι οἴομαι χαρήσεσθαι τὴν ψυχὴν πᾶσιν ὁμοίως, οὔτε τοῖς ἀνθρώποις, οὔτε τοῖς θεοῖς, εἴπέρ

ΠΑΡΑΦΡΑΣΙΣ. 113

τις ἔτι νυνὶ εὐωχεῖται μετ' εὐφροσύνης. Ἡ μὲν οὖν σεβαστὴ Ἥρα οὕτως εἰποῦσα ἐκάθισεν, ἠχθέσθησαν δὲ οἱ θεοὶ κατὰ τὸ οἴκημα τοῦ Διὸς, αὕτη δὲ ἐγέλασε τοῖς χείλεσιν, οὐδὲ τὸ μέτωπον ἐπὶ ταῖς μελαίναις ὀφρύσιν ἐκινήθη καὶ διεχύθη, πᾶσι δὲ μεμψαμένη εἶπεν ἐν αὐτοῖς · Μωροὶ καὶ ἀνόητοι, οἳ τῷ Διὶ ὀργιζόμεθα ἀνοηταίνοντες, ἢ ἔτι προθυμούμεθα
καταπαύσειν αὐτὸν παραγενόμενοι ἢ λόγῳ, ἢ ἰσχύι, οὗτος δὲ πόρρω καθήμενος οὐ φροντίζει, οὐδὲ ἐπιστρέφεται, οἴεται γὰρ ἐν τοῖς ἀθανάτοις θεοῖς ἐπικρατείᾳ τε καὶ ἰσχύι ἐξόχως ὑπάρχειν ἄριστος, δι ὃ ὑπομένετε ὅ, τι ἂν δεινὸν ἑκάστῳ ὑμῶν ἐπιπέμπῃ · ἤδη γὰρ νυνὶ νομίζω βλάβος γεγονέναι τῷ Ἄρει, ὁ υἱὸς γὰρ αὐτῷ τέθνηκεν ἐν τῷ πολέμῳ ὁ φίλτατος τῶν ἀνδρῶν ᾿Ἀσκάλαφος, ὅν φησιν ἑαυτοῦ εἶναι ὁ ἰσχυρὸς Ἄρης · Οὕτως εἶπεν· ὁ Ἄρης δὲ ἔπληξε τοὺς θαλεροὺς καὶ ἀκμάζοντας μηρούς χερσὶ κατωφερέσιν, ὀδυρόμενος δὲ ἔλεγε· Μὴ νῦν νεμέσασθε οἱ τὰ οὐράνια δώματα οἰκοῦντες τιμωρήσασθαι τοῦ υἱοῦ τὸν φόνον ἐλθόντι εἰς τὰς ναῦς τῶν Ἑλλήνων, εἴπερ μοι καὶ εἵμαρτο πληγέντι κεραυνῷ τοῦ Διὸς, κεῖσθαι μετὰ τῶν νεκρῶν ἐν τῷ αἵματι καὶ τῇ κόνει . Οὕτως εἶπε, καὶ δὴ τοὺς ἵππους ἐκέλευσε τόν τε Δεῖμον καὶ τὸν Φόβον ζευγνύναι, αὐτὸς δὲ ἐνεδύσατο τὰ ὑπέρλαμπρα ὅπλα, τότε δ᾽ ἂν μείζων καὶ χαλεπώτερος ἄλλος χόλος καὶ ὀργὴ ἐγένετο τοῖς θεοῖς παρὰ τοῦ Διὸς, εἰ μὴ Ἀθηνᾶ φοβηθεῖσα περὶ πάντων τῶν θεῶν, ὥρμησεν ἔξω διὰ τοῦ προθύρου, κατέλιπε δὲ τὸν θρόνον ὅπου ἐκάθητο, τούτου δὲ ἀπὸ μὲν τῆς κεφαλῆς ἀφείλετο τὴν περικεφαλαίαν, καὶ τὴν ἀσπίδα ἀπὸ τῶν ὤμων, τὸ δόρυ δὲ ἔστησε λαβοῦσα ἐκ τῆς ἰσχυρᾶς χειρὸς τὸ σιδηροῦν, αὕτη δὲ λόγοις ἐπέπληττε τὸν 

ΠAPΑΦΡΑΣΙΣ· 115

ὁρμητικὸν καὶ πολεμικὸν Ἄρην, λέγων· Ὤ μαινόμενε, διεφθάρης τὴν διάνοιαν ἀνόητε (πεπλανημένε), ὄντως δή σοι ματαίως εἰσὶν ὦτα ἀκούειν, ὁ νοῦς δὲ ἀπώλετο, καὶ ἡ αἰσχύνη; οὐ συνίης ἅπερ φησὶν ἡ θεὰ ἡ λευκοβραχίων Ἥρα; ἢ δὴ νυνὶ παρὰ τοῦ Διὸς του οὐρανίου ἀφίκετο· ἢ βούλει σὺ μὲν πολλὰ δεινὰ ἐκπληρώσας εἰς τοὐπίσω πορευθῆναι εἰς τὸν Ὄλυμπον καίπερ λυπούμενος ἀνάγκῃ, τοῖς ἄλλοις δὲ μέγα κακὸν ἐμποιῆσαι ἅπασι; παραχρῆμα γὰρ τοὺς μὲν ἀνδρείους Τρῷας καὶ τοὺς Ἕλληνας καταλείψει, ἡμᾶς δὲ αὐτὸς συνταράξων ἐλεύσεται εἰς τὸν Ὄλυμπον, ἐφεξῆς δὲ συλλήψεται ταῖς χερσὶ, καὶ ὅστις ὑπαίτιός ἐστι καὶ ὅστις οὐκ ἔστι . διὰ τοῦτο δή σοι παρακελεύομαι ἀφεῖναι νῦν τὴν ὀργὴν τοῦ σοῦ υἱοῦ, ἤδη γάρ ποτε καί τις κρείσσων τούτου κατὰ δύναμιν καὶ ἰσχὺν ἢ ἀνηρέθη, ἢ καὶ μετὰ ταῦτα ἀναιρεθήσεται, χαλεπὸν δὲ καὶ ἀδύνατον τὴν πάντων ἀνθρώπων γενεάν τε καὶ γένεσιν θανάτου ῥύεσθαι · Οὕτως εἰποῦσα ἐκάθισεν ἐπὶ τοῦ θρόνου τὸν πολεμικὸν Ἄρην . Ἡ Ἥρα δὲ ἐκάλεσε τὸν Ἀπόλλωνα ἔξω τοῦ οἰκήματος, καὶ τὴν Ἶριν, ἥτις ἐστὶν ἄγγελος ἐν τοῖς ἀθανάτοις θεοῖς καὶ φωνήσασα ἔλεγε πρὸς αὐτοὺς λόγους ταχεῖς · Ὁ Ζεὺς κελεύει ἀφικέσθαι ὑμᾶς εἰς τὴν Ἴδην λίαν ταχέως ἐπὰν δὲ ἀφίκησθε καὶ εἰς τὴν τοῦ Διὸς ὄψιν φανείη πράσσειν ὅ, τι ἂν ἐκεῖνος προτρέπῃ καὶ κελεύῃ . Αὕτη μὲν οὖν οὕτως εἰποῦσα ἡ σεβαστὴ Ἥρα ἐπανῆλθεν, ἐκάθισε δὲ ἐν τῷ θρόνῳ, οὗτοι δὲ ὁρμήσαντες ἐπέτοντο, ἀφίκοντο δὲ εἰς τὴν ἴδην τὴν πολλὰς πηγὰς ἔχουσαν τὴν τροφὴν τῶν θηρίων · εὗρον δὲ τὸν μεγαλόφωνον υἱὸν τοῦ Κρόνου ἐπὶ τοῦ Γαργάρου ἀκρωτηρίου καθήμενον, περὶ αὐτὸν δὲ νέφος τεθυμιασμένον, καὶ εὐῶδες περιέκειτο · οὗτοι δὲ ἐλθόντες ἐναντίον τοῦ Διὸς τοῦ τὰς νεφέλας ἀθροίζοντος

ΠΑΡΑΦΡΑΣΙΣ. 117 

ἔστησαν, οὐδὲ ὠργίσθη αὐτοῖς ἐν τῇ ψυχῇ θεασάμενος, ἐπειδὴ αὐτῷ ταχέως τοῖς λόγοις τῆς ἀγαπητῆς γαμετῆς ἐπείσθησαν . Πρότερον δὲ πρὸς τὴν Ἶριν λόγους ταχεῖς ἔλεγεν · ἄγε ὦ Ἶρι ταχεία (έως) πορεύθητι, Ποσειδῶνι τῷ βασιλεῖ ταῦτα πάντα ἀπαγγείλαι, μηδὲ ἔσο ψευδής ἄγγελος, κέλευσον παυσάμενον αὐτὸν τῆς μάχης καὶ τοῦ πολέμου πορεύεσθαι πρὸς τὰ γένη τῶν θεῶν, ἢ εἰς τὴν ἐνδοξοτάτην θάλασσαν · εἰ δέ μοι οὐ τοῖς λόγοις πεισθήσεται, ἀλλὰ καταφρονήσει, λογιζέσθω καὶ σκοπείτω μετὰ ταῦτα κατὰ τὸ λογιστικὸν καὶ τὴν ψυχὴν μή που τε οὐδὲ ἰσχυρὸς ὢν καρτερήσῃ καὶ παραμείνῃ με ἐπερχόμενον, ἐπειδὴ πολλῷ κρείσσων αὐτοῦ εἶναι οἴομαι κατὰ τὴν ἰσχὺν, καὶ προγενέστερος · τούτου δὲ οὐκ ἐντρέπεται ἡ προσφιλής ψυχὴ ὁμοίως ἐμοὶ εἰπεῖν, καὶ ἐκ τοῦ ἴσου προσφέρεσθαί μοι, ὃν δὴ καὶ ἄλλοι καταπλήσσονται καὶ φοβοῦνται . Οὕτως εἶπεν, ὑπήκουσε δὲ ἡ ἀνεμόπους ταχεῖα Ἶρις, ἐπορεύθη δὲ ἐκ τῶν τῆς Ἴδης ὀρέων εἰς τὴν ἱερὰν Ἴλιον . ὥσπερ δὲ ὅταν ἐκ τῶν νεφῶν, ταχέως καταφέρηται νιφὰς ἢ χάλαζα ψυχρὰ ὑπὸ ῥίψεως καὶ σφοδρᾶς ὁρμῆς τοῦ Βορέου τοῦ εὐδίων ποιοῦντος · οὕτω ταχέως ὁρμῶσα διέπτη ἡ ταχύπους Ἥρα, πλησίον δὲ στᾶσα εἶπε πρὸς τὸν ἔνδοξον Ποσειδῶνα τὸν σείοντα τὴν γῆν · Ἀγγελίων τινά σοι, ὦ Πόσειδον συνέχων τὴν γῆν, μελανόθριξ, ἀφικόμην ἐνθάδε φέρουσα παρὰ τοῦ Διὸς τοῦ τὴν αἰγίδα φοροῦντος · ἐκέλευσε λήξαντά σε τῆς μάχης καὶ τοῦ πολέμου πορεύεσθαι πρὸς τὰ γένη τῶν θεῶν, ἢ εἰς τὴν ἐνδοξοτάτην θάλασσαν · εἰ δὲ τοῖς λόγοις αὐτοῦ οὐ πεισθήσῃ, ἀλλὰ καταφρονήσεις, ἠπείλησε καὶ ἐκεῖνος κατὰ βιαίων ἐναντίωσιν μαχόμενος δεῦρο ἀφίξεσθαι, σὲ δὲ ὑπεκκλῖναι καὶ ἐκφυγεῖν κελεύει τὰς χεῖρας αὐτοῦ, ἐπειδὴ σου πολλῷ ἰσχυρότερος οἴεται εἶναι κατὰ τὴν ἰσχὺν, καὶ προγενέστερος, ἡ σὴ δὲ προσφιλής ψυχὴ οὐκ ἐντρέπεται ὁμοίως

ΠAPΑΦΡΑΣΙΣ· 119

αὐτῷ εἰπεῖν, καὶ ἐκ τοῦ ἴσου προσφέρεσθαι αὐτῷ, ὃν καὶ οἱ ἄλλοι καταπλήσσονται καὶ φοβοῦνται. Πρὸς ταύτην δὲ μεγάλως ἀγανακτήσας εἶπεν ὁ ἔνδοξος Ποσειδῶν ὁ σείων τὴν γῆν· φεῦ φεῦ, ὄντως δὴ καίπερ ὢν ἀγαθὸς, ὑπὲρ τὴν ἑαυτοῦ ἰσχὺν τοῦτο εἴρηκεν. με ἴσον αὐτῷ κατὰ τιμὴν ὄντα βιαίως ἄκοντα κωλύσει, τρεῖς γὰρ ἐσμὲν ἀδελφοὶ ἐκ τοῦ Κρόνου οὓς ἔτεκεν ἡ Ῥέα, Ζεὺς, καὶ ἐγώ, τρίτος δὲ ὁ Ἅιδης ὁ βασιλεύων τῶν νεκρῶν· εἰς τρία δὲ πάντα μεμέρισται, ἕκαστος δὲ ἔτυχε τιμῆς· ἐγὼ μὲν ἔλαχον οἰκεῖν ἀεὶ τὴν λευκὴν θάλασσαν, κλήρῳ μεριζομένων ὁ Ἅιδης δὲ ἔλαχε τὰ ἀφώτιστα μέρη τῆς γῆς, καὶ τὸν περὶ γῆν ὑγρὸν ἀέρα· ὁ Ζεὺς δὲ ἔλαχε τὸν πλατὺν οὐρανὸν ἐν τῷ αἰθέρι καὶ ταῖς νεφέλαις, ἡ γῆ δὲ κοινὴ πάντων ἐστὶ, καὶ ὁ ὑψηλὸς οὐρανός· δι᾿ ὃ δὴ καὶ οὐδαμῶς τῇ τοῦ Διὸς διανοίᾳ βιώσομαι, ἀλλ᾿ ἥσυχος, καίπερ ὧν ἰσχυρὸς, μενέτω ἐν τῷ ἑαυτοῦ τρίτῳ μέρει, ταῖς χερσὶ δὲ μηδαμῶς με ὥσπερ δειλόν τινα παντελῶς ἐκφοβείτω, τὰς θυγατέρας γὰρ ἂν καὶ τοὺς υἱοὺς βέλτιον ὑπάρχοι λόγοις καταπληκτικοῖς ἐπιπλήττειν, οὓς αὐτὸς ἐγέννησεν, οἵτινες αὐτοῦ προτρέποντος ἀκούσουσι, καὶ ὑπ' ἀνάγκης . Πρὸς τοῦτον δὲ μετὰ ταῦτα ἀπεκρίνατο ἡ ἀνεμόπους ταχεῖα Ἶρις · Οὕτω δή σοι, ὦ Πόσειδον συνέχων τὴν γῆν μελανόθριξ, τοῦτον τὸν λόγον οἴσω (ἀπαγγελῶ) τῷ Διὶ τὸν σκληρόν τε καὶ ἰσχυρόν, ἤ τι μεταβαλεῖς; εὐμετάβλητοι γάρ εἰσιν αἱ διάνοιαι των ἀγαθῶν· οἶδας ὅτι τοῖς γεραιτέροις ἀκολουθοῦσιν ἀεὶ τῶν τιμωριῶν θεαὶ Ἐριννύες. Πρὸς ταύτην δὲ ἀποκρινόμενος εἶπεν ὁ Ποσειδῶν ὁ σείων τὴν γῆν· Ὦ θεὰ Ἶρι, πάνυ τοῦτον λόγον κατὰ τὸ πρέπον καὶ καθῆκον εἶπας· ἀγαθόν ἐστι καὶ τοῦτο, ὅταν ὁ ἄγγελος τὰ δέοντα γινώσκῃ. ἀλλ' αὕτη χαλεπὴ λύπη καταλαμβάνει τὴν ἐμὴν καρδίαν καὶ τὴν ψυχὴν, ὅταν τὸν ἴσης μοίρας τυχόντα, καὶ ὁμοία εἱμαρμένη κεκυρωμένον, ὀνειδίζειν βούληται πικροῖς καὶ ὀργίλοις λόγοις·

ΠΑΡΑΦΡΑΣΙΣ. 121

ἀλλὰ νῦν μὲν μεμψάμενος καὶ καταγνούς ὑποχωρήσω, ἄλλο δέ σοι λέξω, καὶ ἀπειλήσω τοῦτό γε ἐν τῇ ψυχῇ ἐὰν ἄνευ ἐμοῦ καὶ τῆς λαφυραγωγοῦ Ἀθηνᾶς , τῆς Ἥρας, καὶ τοῦ Ἑρμοῦ, καὶ τοῦ Ἡφαίστου τοῦ βασιλέως, τοῦ ὑψηλοῦ Ἰλίου φείσηται, οὐδὲ βουληθῇ ἐκπορθῆσαι, δοῦναι δὲ μεγάλην νίκην τοῖς Ἕλλησι, γινωσκέτω τοῦτο, ὅτι ἡμῖν ἔσται ὀργὴ ἀνίατος . Οὕτως εἰπὼν κατέλιπε τὸν Ἑλληνικὸν στρατὸν ὁ σείων τὴν γῆν, ἔδυ δὲ εἰς τὴν θάλασσαν ἀφικόμενος, ἐπόθησαν δὲ αὐτὸν οἱ ἥρωες Ἕλληνες. καὶ τότε εἶπε πρὸς τὸν ᾿Ἀπόλλωνα ὁ Ζεὺς ὁ τὰς νεφέλας ἀθροίζων · Πορεύου νῦν, ὦ ἀγαπητὲ Ἄπολλον, πρὸς τὸν Ἕκτορα τὸν σιδήρῳ ὡπλισμένον . ἤδη γὰρ ὁ τὴν γῆν συνέχων καὶ σείων Ποσειδῶν ἀπῆλθεν εἰς τὴν ἐνδοξοτάτην θάλασσαν, ἐκκλίνας τὴν χαλεπὴν ὀργὴν ἡμῶν, πάνυ γὰρ καὶ ἄλλοι ἀπόπειραν τῆς μάχης καὶ τῆς ἡμετέρας δυνάμεως ἔλαβον, οἵτινες ἐν τῷ Ταρτάρῳ εἰσὶ θεοὶ περὶ τὸν Κρόνον ὄντες · ἀλλὰ τοῦτο καὶ ἐμοὶ πολλῷ ἄμεινον καὶ ἐπικερδέστερόν ἐστι, καὶ αὐτῷ ὑπάρχει, ὅτι πρότερον μεμπτὸν ἡγησάμενος τὸ ἀντιλέγειν ἐμοὶ ὑπεχώρησε ταῖς ἐμαῖς χερσὶν, ἐπειδὴ οὐκ ἂν ἄνευ ἱδρῶτος ἐτελειώθη . ἀλλὰ σὺ λάβε ἐν ταῖς χερσὶν τὴν αἰγίδα τὴν κροσσοὺς ἔχουσαν, ταύτῃ γε ἐκφοβεῖν τοὺς ἥρωας Ἕλληνας πάνω ἐπισείων αὐτήν · σοὶ δὲ αὐτῷ διὰ φροντίδος ἔστω ὁ λαμπρὸς Ἕκτωρ, ὦ Ἄπολλον πόῤῥω βάλλων, ἐπὶ τοσοῦτον γὰρ παρώξυνε αὐτῷ ἰσχὺν καὶ προθυμίαν μεγάλην, ἕως ἂν οἱ Ἕλληνες φεύγοντες ἀφίκωνται εἰς τὰς ναῦς καὶ τὸν Ἑλλήσποντον, ἐκεῖθεν δὲ αὐτὸς ἐγὼ λογίσομαι καὶ ἔργον καὶ λόγον, ὅπως ἂν αὖθις οἱ Ἕλληνες ἀνάπαυσιν σχῶσι τοῦ πολέμου . Οὕτως εἶπεν · οὐδ᾽ ἄρα ἠπείθησε τῷ πατρὶ ὁ Ἀπολλῶν, ἐπορεύθη δὲ ἐκ τῶν τῆς Ἴδης ὀρέων ὅμοιος ἱέρακι ταχεῖ τὰς φάσσας φονεύοντι, ὅστις τάχιστος ἐστι πάντων τῶν ὀρνέων, εὗρε δὲ τὸν υἱὸν τοῦ συνετοῦ

ΠAPΑΦΡΑΣΙΣ· 123

Πριάμου τὸν ἐνδοξότατον Ἕκτορα καθήμενον, οὐ γὰρ ἔτι ἔκειτο, νεωστὶ δὲ συνῆξε καὶ ἀνεκτήσατο τὴν ψυχὴν, περὶ ἑαυτὸν ἐπιγινώσκων τοὺς φίλους· ἡ δύσπνοια δε καὶ ὁ ἱδρὼς ἔληγεν, ἐπειδὴ αὐτὸν ἀνέστησεν ὁ νοῦς τοῦ Διὸς τοῦ τὴν αἰγίδα φοροῦντος πλησίον δὲ στὰς εἶπε πρὸς αὐτὸν ὁ πόρρωθεν ἐργαζόμενος Ἀπόλλων Ω Ἕκτορ υἱὲ τοῦ Πριάμου, τί δὴ σὺ χωρὶς ἀπὸ τῶν ἄλλων κάθησαι ὀλίγον ἔχων τὸ εἶναι ; ὄντως που λύπη τίς σε ἆρά τι σε ἄλγος) κατείληφε ; Πρὸς τοῦτον δὲ ὀλίγον ἔχων τὸ δρᾶν εἶπεν ὁ συνεχῶς τὴν περικεφαλαίαν κινῶν Ἕκτωρ· Τίς δὲ σὺ ὑπάρχεις κράτιστε τῶν θεῶν, ὅστις με ἐρωτᾷς ἐξ ἐναντίας ; οὐκ ἀκούεις ὅτι με παρὰ ταῖς τῶν νεῶν πρύμναις τῶν Ἑλλήνων ὁ κατὰ πόλεμον ἀγαθὸς Αἴας ἀποκτείνοντα τοὺς ἑαυτοῦ φίλους ἔτρωσε λίθῳ χειροπληθεῖ εἰς τὸ στῆθος, ἀπέπαυσε δὲ τῆς πολεμικῆς ἰσχύος, καὶ δὴ ἔγωγε ᾠήθην τοὺς νεκροὺς, καὶ τὸν οἶκον τοῦ Ἅιδου ταύτῃ τῇ ἡμέρᾳ θεάσεσθαι, ἐπειδὴ τῆς προσφιλοῦς ἠσθόμην ψυχῆς · Πρὸς τοῦτον δὲ πάλιν εἶπεν ὁ πόρρωθεν ἐργαζόμενος βασιλεὺς Ἀπόλλων Ἔχε θάρρος, τοιοῦτον σοι νῦν βοηθὸν ὁ υἱὸς τοῦ Κρόνου ἐκ τῆς Ἴδης προέπεμψε παρίστασθαι καὶ βοηθεῖν, τὸν καθαρὸν ᾿Ἀπόλλωνά τὸν χρυσοφάσγανον (τὸν χρυσοῦν ἀορτῆρα ἔχοντα), ὅστις σε καὶ πρότερον ἔσωζον καὶ ἐφύλασσον ὁμοίως σέ τε καὶ τὴν ὑψηλὴν πόλιν · ἀλλ᾽ ἄγε νυνὶ πρότρεψον τοὺς πολλοὺς ἱππέας ἐλαύνειν τοὺς ταχεῖς ἵππους ἐπὶ τὰς βαθείας ναῦς, ἐγὼ δὲ ἔμπροσθεν πορευόμενος τοῖς ἵπποις τὴν ὁδὸν πᾶσαν λείαν καὶ ὁμαλὴν ποιήσω, τρέψω δὲ εἰς φυγὴν τοὺς ἥρωας Ἕλληνας . Οὕτως εἰπὼν, ἐνέβαλε μεγάλην ἰσχὺν εὔτολμον τῷ βασιλεῖ τοῦ στρατοῦ · ὥσπερ δὲ ὅταν τις ἵππος ἑστὼς ἐν τῷ ἱπποστάθμῳ ἀγανακτήσας ἐπὶ τῇ τῆς φάτνης τάσει, τὸν δεσμὸν διακόψας τρέχῃ διὰ τοῦ πεδίου ἐριγδούπων καὶ κυμβαλίζων, ἔχων συνήθειαν λούεσθαι ἐν καλλίῤῥῳ ποταμῷ γαυριῶν, εἰς ὕψος δὲ τὴν κεφαλὴν ἔχῃ, αἱ χαῖται δὲ καὶ

ΠAPΑΦΡΑΣΙΣ· 125

 ἡ κόμη περισείεται τοῖς ὤμοις, τῷ κάλλει δὲ καὶ τῇ λαμπρότητι πεποιθότα τοῦτον αὐτὸν ταχέως τὰ γόνατα φέρουσιν ἐπὶ τὰς διατριβὰς καὶ νομὰς τῶν ἵππων οὕτως ὁ Ἕκτωρ ταχέως τοὺς πόδας καὶ τὰ γόνατα εκίνει, διεγείρων τοὺς ἱππέας, ἐπειδὴ ἤκουσε τὴν φω τὴν τοῦ θεοῦ . οὗτοι δὲ ὥσπερ ὅτε ἔλαφον κερασφόρον, ἢ αἶγα ἄγριον ἐπεδίωκον κύνες καὶ ἄνδρες αγροδίαιτοι, καὶ τοῦτον μὲν πέτρα ὑψηλὴ καὶ πολύσκιον ἄλσος ἐῤῥύσατο, οὐδ᾽ ἄρα αὐτοῖς καταλαβεῖν εἱμαρμένον ἦν, ὑπὸ τῆς βοῆς δὲ αὐτῶν ἐφάνη λέων καλὰς ἔχων τὰς σιαγόνας ἐν τῇ ὁδῷ, ταχέως δὲ πάντας καὶ προθύμως ὁρμῶντας ἀπέτρεψέν . οὕτως οἱ Ἕλληνες τέως
μὲν αθρόως ( πολεμικῶς ) ἀεὶ ἐδίωκον πλήττοντες ῥομφαίαις καὶ δόρασι διστόμοις · ἐπεὶ δὲ ἐθεάσαντο τὸν Ἕκτορα ιόντα ἐπὶ τὰς τάξεις τῶν ἀνδρῶν, ἐφοβήθησαν, πᾶσι δὲ παρὰ τοῖς ποσὶ κατέπεσεν ἡ ψυχή . ἐν τούτοις δὲ μετὰ ταῦτα ἐδημηγόρησε Θόας ὁ υἱὸς τοῦ Ἀνδραίμονος ὁ ἐξόχως κράτιστος τῶν Αἰτωλῶν, εἰδὼς μὲν δόρατι πολεμεῖν, ἀγαθὸς δὲ κατὰ τὴν ἐκ συστάσεως μάχην, ἐν τῷ δημηγορεῖν δὲ ὀλίγοι τῶν Ἑλλήνων αὐτὸν ἐνίκων, ὁπηνίκα οἱ νέοι περὶ λόγων ήμιλ
λῶντο · ὅστις καλῶς φρονῶν ἐδημηγόρησε καὶ εἶπεν ἐν αὐτοῖς · Φεῦ φεῦ, ὄντως μέγα θαῦμα τοῦτο τοῖς ὀφθαλμοῖς ὁρῶ, ὁποῖον δὴ ἐκ δευτέρου ἠγέρθη ἐκφυγὼν τὰς θανατηφόρους μοίρας ὁ Ἕκτωρ, ὄντως που αὐτὸν πάνυ ἤλπιζεν ἑκάστου ψυχὴ ἀποθανεῖσθαι ὑπὸ ταῖς χερσὶ τοῦ Αἴαντος τοῦ υἱοῦ τοῦ Τελαμῶνος · ἀλλά τις πάλιν τῶν θεῶν ἠλευθέρωσε καὶ ἔσωσε τὸν Ἕκτορα, ὃς δὴ πολλῶν Ἑλλήνων γόνατα παρέλυσε καὶ ἐνέκρωσεν, ὥσπερ κὰν τῷ παρόντι ὑπολαμβά οὐ γὰρ ἄνευ τοῦ μεγαλοκτύπου Διὸς πρόμαχος μένει, οὕτω προθυμούμενος · ἀλλ᾽ ἄγετε ὥσπερ

ΠAPΑΦΡΑΣΙΣ· 127

ἂν ἐγὼ εἴπω, ὑπακούωμεν ἅπαντες, τὸ μὲν πλῆθος εἰς τὰς ναῦς ὑποστρέψαι κελεύσωμεν, αὐτοὶ δὲ ὅσοι κράτιστοι ἐν τῷ στρατῷ καυχώμεθα εἶναι, στῶμεν, εἴτι κωλύσομεν αὐτὸν πρῶτον ἀντεπίοντες, ανασχόντες τὰ δόρατα, τοῦτον δὲ οἴομαι καὶ προθύμως ὁρῶντα φοβηθήσεσθαι κατὰ ψυχὴν, εἰς τὸν στρατὸν εἰσελθεῖν τῶν Ἑλλήνων . Οὕτως εἶπεν · οὗτοι δ' ἄρα πάνυ τούτου ἤκουσαν καὶ ἐπείσθησαν · οἱ μὲν οὖν περὶ τὸν Αἴαντα, καὶ Ἰδομενέα τὸν βασιλέα, καὶ τὸν Τεῦκρον , καὶ τὸν Μηριόνην, καὶ τὸν Μέγην τὸν ὅμοιον τῷ Ἄρει τὴν μάχην παρεσκέυαζον καὶ διέταττον, τοὺς ἀριστέας συγκαλέσαντες ἐναντίον τῷ Ἕκτορι καὶ τοῖς Τρωσὶν, εἰς τουπίσω δὲ τὸ πλῆθος εἰς τὰς ναῦς τῶν Ἑλλήνων ὑπέστρεφεν . οἱ Τρῶες δὲ αθρόοι συνέβαλον, προηγεῖτο δὲ ὁ Ἕκτωρ μεγάλως προποδίζων, ἔμπροσθεν δὲ αὐτοῦ ἐπορεύετο ὁ καθαρὸς Ἀπόλλων περιβε βλημένος νεφέλην κατὰ τοὺς ὤμους, κατεῖχε δὲ ἀσπί Τα πολεμικὴν φοβερὰν κυκλωδασεῖαν, ἐπίσημον καὶ
διάδηλον, ἣν δὴ ὁ χαλκεὺς Ἥφαιστος ἔδωκε τῷ Διὶ φέρειν εἰς φόβον τῶν ἀνδρῶν · ταύτην δὴ οὗτος ἐν ταῖς χερσὶ κρατῶν προηγήσατο τοῦ στρατοῦ · οἱ Ἕλληνες δὲ παρέμειναν ἁθρόοι, ηγέρθη δὲ βοῆ ὀξεῖα ἀφ' ἑκατέρου μέρους · ἀπὸ τῶν νευρῶν δὲ οἱ ἰοὶ ἀπεπήδων, πολλὰ δὲ δόρατα ἀπὸ τῶν θρασειῶν καὶ τολμηρῶν χειρῶν ἄλλα μὲν ἐπήγνυντο ἐν τῷ σώματι τῶν κατὰ πόλεμον εὐκινήτων νέων, πολλὰ δὲ καὶ μεταξὺ πρὶν τοῦ λευκοῦ σώματος τυχεῖν ἐν τῇ γῇ ἐπήγνυντο ἐφιέμενα σώματος . ἐφ᾽ ὅσον μὲν οὖν τὴν αἰγίδα κατεῖμε ταῖς χερσὶν ἀμετακινήτως ὁ καθαρὸς ᾿Ἀπόλλων , ἐπὶ τοσοῦτον πάνυ ἀμφοτέρων ἥπτοντο τὰ βέλη, ἔπι πτε δὲ καὶ ἀπέθνησκεν ὁ λαός . ἐπειδὴ δὲ κατὰ πρόσωπον θεασάμενος τῶν ταχεῖς ἵππους ἐχόντων Ἑλλήνων
ἔσεισεν αὐτὴν, ἐπεβόησε δὲ καὶ αὐτὸς πάνυ μεγάλως , τούτοις τὴν ψυχὴν ἐν τοῖς στήθεσι παρέλυσεν, ἐπελάθοντο δὲ τῆς ἑρμητικῆς καὶ πολεμικῆς ἰσχύος . οὗτοι

ΠAPΑΦΡΑΣΙΣ· 129

δὲ ὥσπερ ἢ ἀγέλην βοῶν, ἢ ποίμνιον μέγα προβάτων δύο θηρία ( λέοντες ) συνταράσσουσιν ἐν τῷ μέσῳ τῆς σκοτεινῆς νυκτὸς ἐλθόντα( ες) ἐξαίρνης, τοῦ φύλακος οὐ παρόντος · οὕτως ἐφοβήθησαν καὶ εἰς φυγὴν ἐτράπησαν οἱ Ἕλληνες ὡς ἀσθενεῖς · ὁ γὰρ Ἀπόλλων ἐνέβαλεν αὐτοῖς φόβον, τοῖς Τρωσὶ δὲ καὶ τῷ Ἕκτορι δόξαν παρεῖχε . τότε δὲ ἀνὴρ ἀνεῖλε καὶ ἀπέκτεινεν
ἄνδρα, διασκεδασθείσης καὶ διαλυθείσης τῆς κατὰ τάξιν μάχης . Ὁ μὲν Ἕκτωρ τὸν Στίχιον, καὶ τὸν Ἀρκεσίλαον ἀπέκτεινε, τὸν μὲν ἡγεμόνα τῶν σιδηροθεράκων Βοιωτῶν, τὸν δὲ φίλον πιστὸν τοῦ μεγαλοψύχου Μενεσθέως . ὁ Αἰνείας δὲ τὸν Μέδοντα, καὶ τὸν Ἴασον ἀπέκτεινεν, ὁ μὲν νόθος υἱὸς τοῦ θείου Οἰλέως ἦν ὁ Μέδων, ἀδελφὸς δὲ τοῦ Αἴαντος, κατῴκει δὲ ἐν
τῇ Φυλάκη πόλει πόρρω τῆς πατρίδος γῆς, ἄνδρα ἀνελῶν, ἀδελφὸν Εριώπιδος τῆς μητρυιᾶς, ἣν εἶχεν ὁ Οἰλεύς . ὁ Ἴασος δὲ ἀρχηγὸς μὲν τῶν ᾿Ἀθηναίων ἐτύγχανεν, υιὸς δὲ ἐκαλεῖτο τοῦ Σφήλου τοῦ υἱοῦ τοῦ βουκόλου . τὸν Μηκιστέα δὲ ἀνεῖλεν ὁ Πολυδάμας, τὸν
Ἔχιον δὲ ὁ Πολίτης ἐν τοῖς πρωταγωνισταῖς, τὸν Κλόνιον δὲ ἀπέκτεινεν ὁ ἐνδοξότατος Αγήνωρ, τὸν Δηίοχον δὲ ἔτρωσεν ὁ Πάρις ὄπισθεν κατὰ τὸ ἔσχατον τοῦ ὤμου φεύγοντα ἐν τοῖς πρωταγωνισταῖς εἰς τὸ πρόσω δὲ διεπέρασε τὸν σίδηρον . ἐν ὅσῳ δὲ οὗτοι τούτους απεγύμνουν τῶν ὅπλων, ἐν τοσούτῳ οἱ Ἕλληνες τῇ ορωρυγμένη τάφρῳ καὶ ὀρθοῖς ξύλοις ἀτάκτως ἐμπεσόντες, ἔνθα κἀκεῖσε ἔφευγον, εἰσήρχοντο δὲ εἰς τὸ τεῖχος ὑπ' ἀνάγκης · ὁ Ἕκτωρ δὲ μεγάλως βοήσας δε
παρεκελεύσατο τοῖς Τρῳσὶν, ἐπὶ τὰς ναῦς ἐφορμᾶν (μᾶτε), καταλείπειν(πετε) δὲ τὰ ᾑμαγμένα σκύλα καὶ ὃν δ᾽ ἂν ἐγὼ πόρρῳ τῶν νεῶν ἑτέρωθι μένοντα θεάσωμαι, οὐδέ γε αὐτὸν οἱ γνώριμοι καὶ αἱ γνώριμαι πυρὸς ἀξιώσουσιν ἀποθανόντα, ἀλλ᾿ οἱ κύνες ἑλκύσουσι

ΠAPΑΦΡΑΣΙΣ· 131

πρὸ τῆς ἡμετέρας πόλεως . Οὕτως εἰπὼν μάστιγι κατὰ τῶν ὤμων ἔπληξε τοὺς ἵππους, παρακελευόμενος τοῖς Τρῳσὶν ἐπὶ τὰς τάξεις, οὗτοι δὲ μετ' αὑτοῦ πάντες ὁμοῦ βοήσαντες ἤλαυνον τοὺς τὰ ἅρματα ἑλκύοντας ἵππους σὺν βοῇ θαυμαστῇ, ἔμπροσθεν δὲ Ἀπόλλων ὁ καθαρὸς ῥᾳδίως τὰς ὄχθας τῆς βαθείας τάφρου τοῖς ποσὶ καταστρέφων εἰς τὸ μέσον κατέβαλλεν, ἐγαίωσε δὲ ὁδὸν μακρὰν καὶ πλατεῖαν, ἐφ' ὅσον ὁρμὴ δόρατος καὶ βολὴ γίνεται, ὅταν ἀνὴρ πεῖραν λαμβάνων τῆς ἑαυτοῦ δυνάμεως ἀφῇ . ταύτῃ δὲ οὗτοι εἰσέῤῥεον κατὰ τάξεις, πρὸ πάντων δὲ ὁ Ἀπόλλων κατέχων τὴν πολύτιμον αἰγίδα ,καθεῖλε δὲ τὸ τεῖχος τῶν Ἑλλήνων πάνυ ῥᾳδίως , ὥσπερ ὅταν τις παῖς ἄμμον πλησίον τῆς θαλάσσης συγχέῃ, ὅστις ἐπειδὰν ποιήσῃ παίγνια ἀφροσύναις , καὶ μωρίαις, πάλιν συνέχευεν τοῖς ποσὶ καὶ ταῖς χερσὶ παίζων . Οὕτω δὴ σύ, ὦ τοξικὲ Φοῖβε, τὸν πολὺν πόνον, καὶ τὴν ταλαιπωριῶων τῶν Ἑλλήνων συντέχεις, αὐτοῖς δὲ φυγὴν ἐνεβαλες . Οὕτως οὗτοι μὲνπαρὰ ταῖς ναυσὶ κατείχοντο ἐπιμένοντες, ἀλλήλοις τε παρακελευόμενοι καὶ πᾶσι τοῖς θεοῖς τὰς χεῖρας αἴροντες, μεγάλως ηύχοντο ἅπαντες . Νέστωρ δε μάλιστα ὁ ἀπὸ τῆς Γερήνης ἡγεμὼν καὶ φύλαξ τῶν Ἑλλήνων ηύχετο, τὰς χεῖρας ἐκτείνων εἰς τὸν ἕνα στρον οὐρανὸν λέγων · Ω Ζεῦ πάτερ, εἴ τις ποτέ σοι ἐν τητῇ Ἑλλάδι τῇ σιτοφόρῳ, ἢ βοός, ἢ προβά ที του μηρούς λιπαροὺς κατακαίων ηύχετο ὑποστρέψαι , σὺ δὴ ὑπέσχου καὶ ἐπένευσας, τούτων μνήσθητι , καὶ ἀποσόβησον, ὦ οὐράνιε, τὴν ἀνηλεῆ καὶ χαλεπὴν ἡμέραν, μὴ δ᾽ οὕτω καταλίμπανε τοὺς Ἕλληνας ἀναιρεῖσθαι τοῖς Τρῳσὶν . Οὕτως εἶπεν εὐχόμενος, μεγάλως δὲ ἐβρόντα ὁ βουλευτικὸς Ζεὺς ἐπακούων τῶν εὐχῶν τοῦ γέροντος τοῦ υἱοῦ τοῦ Νηλέως .

ΠAPΑΦΡΑΣΙΣ· 133

Οἱ Τρῶες δὲ ἐπειδὴ ἤκουσαν τὸν κτύπον τοῦ τὴν αἰγίδα φοροῦντος Διὸς, μᾶλλον κατὰ τῶν Ἑλλήνων
ὥρμων, ἐμνήσθησαν δὲ τῆς μάχης · οὗτοι δὲ ὥσπερ ὅταν μέγα κῦμα τῆς εὐρυχώρου θαλάσσης ὑπὲρ τῶν τοίχων τῆς νεως κατέλθῃ καὶ εἰσχυθῇ, ἀκμάζῃ καὶ σφοδρῶς πνέη ἡ δύναμις τοῦ ἀνέμου, αὕτη γὰρ μάλιστά γε τα κύματα αὔξει · οὕτως οἱ Τρῶες συν βοῇ μεγάλη κατέβαινον τὸ τεῖχος, τοὺς ἵππους δὲ εἰσαγαγόντες παρὰ ταῖς πρύμναις ἐπολέμουν δόραδιστόμοις ἐκ τοῦ σύνεγγυς, οἱ μὲν ἀπὸ τῶν ἵππων, οἱ δὲ ἀπὸ τῶν μελαίνων νεῶν ἐφ᾽ ὕψους ἑστῶτες δόρασι μακροῖς, ἃ δὴ αὐτοῖς ἐν ταῖς ναυσὶν ἔκειντο τῶν νεῶν ἀμυντήρια, ἐκ πολλῶν συγκεκολ λημένα ἵνα γένηται μακρά, σιδήρῳ κατὰ τὸ ἄκρον ἐστομωμένα . Ὁ Πάτροκλος δὲ ἕως μὲν οἱ Ἕλληνες καὶ οἱ Τρῶες περὶ τὸ τεῖχος ἐπολέμουν ἔξω τῶν ταχειῶν νεῶν, ἐπὶ τοσοῦτον οὗτος ἐν τῇ σκηνῇ Εὐρυπόλου τοῦ υἱοῦ ᾿Αγαπήνορος ἐκάθητο, καὶ εὔφραινεν αὐτὸν λόγοις, καὶ ἐπὶ τῷ χαλεπῷ τραύματι φάρμακα ἐπέβαλλε θεραπευτικὰ τῶν σκοτεινῶν ὀδυνῶν. ἐπειδὴ δὲ εἰς τὸ τεῖχος ἐφορμήσαντας ἐθεάσατο τοὺς Τρῷας, τῶν Ἑλλήνων δὲ ἐγένετο θόρυβος καὶ φυγή, ἐστέναξε δὴ σὺν βοῇ μετὰ ταῦτα, καὶ ἔτυψε τοὺς ἑαυτοῦ μηρούς χερσὶ καταφέρεσιν, ὀδυρόμενος δὲ ἔλεγεν · Ω Ευρύπυλε, οὐκέτι σοι δύναμαι καίτοι χρηζοντί μου ἐνταυθοῖ παραμένειν, ἤδη γὰρ μεγάλη φιλονεικία καὶ ἔρις διηγέρθη, ἀλλὰ σε ὁ θεράπων παραμυθείσθω · ἐγὼ δὲ δραμοῦμαι πρὸς τὸν Ἀχιλλέα,
ὅπως αὐτὸν διεγείρω πρὸς πόλεμον . τίς δὲ οἶδεν εἰ σὺν θεῷ ἐρεθίσω τὴν ψυχὴν αὐτοῦ παραινέσας καὶ παρακαλέσας ; ἀγαθὴ δέ ἐστιν ἡ τοῦ φίλου παραίνεσις καὶ προτροπή . Τοῦτον μὲν οὖν οὕτως ἀπόντα οἱ πόδες ἀπῆγον · οἱ Ἕλληνες δὲ παρέμενον ἑδραίως τοὺς Τρῷας ἐπιόντας, οὐδὲ ἐδύναντο καίπερ ὄντας

ΠAPΑΦΡΑΣΙΣ· 135

ὀλιγωτέρους αποκρούσασθαι καὶ ἀπελάσαι ἐκ τῶν νεῶν οὐδέποτε οἱ Τρῶες ἐδύναντο τὰς τῶν Ἑλλήνων τάξεις διαλύσαντες συμμιγῆναι ταῖς σκηναῖς, οὐδὲ ταῖς ναυσίν · ἀλλ᾿ ὥσπερ ἡ στάθμη ευθύνει καὶ και νονίζει τὸ ναυπηγήσιμον ξύλον ἐν ταῖς παλάμαις τοῦ ἐπιστήμονος τέκτονος, ὃς δὴ πᾶσαν τὴν τέχνην και λῶς ἐπίσταται διδασκαλίαις τῆς Ἀθηνᾶς . οὕτω μὲν κατ᾽ ἴσον ἡ μάχη τούτων καὶ ὁ πόλεμος ἐξετάθη . οἱ ἄλλοι δὲ περὶ τὰς ἄλλας ναῦς ἐπολέμουν πόλεμον . Ὁ Ἕκτωρ δὲ κατεναντίον τοῦ ἐνδόξου Αἴαντος ὥρμησεν, οὗτοι δὲ περὶ μιᾶς νεως εἶχον τὴν μά
την οὐδὲ ἐδύναντο, οὔτε οὗτος τοῦτον ἀποδιώξαι καὶ καῦσαι πυρὶ τὰς ναῦς, οὔτε οὗτος τοῦτον εἰς τουπίσω ἀπώσασθαι, ἀφ᾽ οὗ προσεπέλασεν αὐτὸν ὁ θεός · τότε τὸν υἱὸν τοῦ Κλυτίου τὸν Καλήτορα ὁ λαμπρὸς Αἴας φέροντα πῦρ εἰς τὴν ναῦν ἔπληξε κατὰ τὸ στῆθος δόρατι, ἐφόρησε δὲ πετῶν, ὁ δαλὸς δὲ ἐξέπεσε τῆς χειρὸς αὐτοῦ . ὁ Ἕκτωρ δὲ ἐπειδὴ ἐθεάσατο τὸν ἑαυτοῦ ἐξάδελφον τοῖς ὀφθαλμοῖς καταπεσόντα ἐν τῷ χώματι, καὶ τῷ κονιορτῷ ἔμπροσθεν τῆς μελαίνης νεως, μεγάλως βοήσας παρεκελεύσατο τοῖς Τρῳσι, καὶ τοῖς Λυκίοις, λέγων · Ω Τρῷες ,
καὶ Λύκιοι, καὶ Δάρδανοι πολεμισταὶ, μηδαμῶς ἀναχωρεῖτε τῆς μάχης, ἐν τούτῳ τῷ στενώματι, ἀλλὰ σώσατε τὸν υἱὸν τοῦ Κλυτίου, μήποτε αὐτὸν οἱ Ἕλληνες ἐκδύσωσι τὰ ὅπλα ἀποθανόντα ἐν τῷ ἀγῶνι τῶν νεῶν . Οὕτως εἰπὼν ἔβαλε κατὰ τοῦ Αἴαντος δόρατι λαμπρῷ, καὶ τούτου μὲν ἀπέτυχε, Λυκόφρονα δὲ αὐτὸς τὸν υἱὸν τοῦ Μάστορος τὸν θεράποντα τοῦ Αἴαντος τὸν ἐκ τῶν Κυθήρων τῆς νήσου, ὃς δὴ παρ' αὐτῷ κατῴκει, ἐπειδὴ ἄνδρα ἀπέκτεινεν ἐν τοῖς ὑπερενδόξοις Κυθήροις · τοῦτον δὴ ἔτρωσε κατὰ τὴν κεφαλὴν ὑπεράνω τοῦ ωτὸς σιδήρῳ ἐξεῖ ἑστῶτα πλησίον
τοῦ Αἴαντος, οὗτος δὲ ἐπὶ τὰ μετάφρενα κατὰ γῆς

ΠAPΑΦΡΑΣΙΣ· 137

ἀπὸ τῆς πρύμνης τῆς νεώς χαμαὶ ἔπεσε, παρελύθησαν δὲ καὶ ἐνεκρώθησαν τὰ μέλη αὐτοῦ . ὁ Αἴας δὲ ἐφοβήθη, εἶπε δὲ πρὸς τὸν ἀδελφόν Ὦ προσηνέστατε Τεῦκρε, ανηρέθη ἡμῖν ὁ πιστὸς φίλος υἱὸς τοῦ Μάστορος, ὃν ἡμεῖς ἐκ τῶν Κυθήρων παρόντα ὁμοίως τοῖς ἀγαπητοῖς γονεῦσιν ἐτιμῶμεν ἐν τῷ οἴκῳ, τοῦτον δὲ Ἕκτωρ ὁ μεγαλόψυχος ἀπέκτεινεν · ποῦ δή σοι οἱ οϊστοὶ οἱ ταχέως τὸν θάνατον ἐπάγοντες, καὶ τὸ τόξον , ὅπερ σοι ἐδωρήσατο ὁ καθαρὸς Ἀπόλλων ; Οὕτως εξπεν, οὗτος δὲ συνῆκε, τρέχων δὲδέ ἐγγὺς αὐτοῦ ἔστη , ἔχων τὸ τόξον ἐν ταῖς χερσὶ καὶ τὸ ὀπισθοκαμπές, καὶ τὴν φαρέτραν τὴν ἔχουσαν τοὺς ἰους, πάνυ δὲ ταχέως βέλη κατὰ τῶν Τρώων ἀφίη, καὶ δὴ ἔτρωσε τὸν Κλεῖτον τὸν λαμπρὸν υἱὸν τοῦ Πεισήνορος, τὸν φίλον Πολυδάμαντος τοῦ λαμπροῦ υἱοῦ τὸ Πάνθου, τὰς ἡνίας κατέχοντα ταῖς χερσὶν, οὗτος μὲν διεπράττετο τὰ περὶ τοὺς ἵππους, ταύτῃ γὰρ ἤλαυνεν, ὅπου δὴ πολλῷ πλείους τάξεις συνεταράττοντο τῷ Ἕκτορι καὶ τοῖς Τρωσὶ τὰ πρὸς χάριν ποιῶν, ταχέως δ᾽ αὐτῷ ἐπῆλθε τὸ δεινὸν, ὅπερ αὐτῷ οὐδεὶς ἐκώλυσε καίπερ σπεύδοντι καὶ προθυμουμένῳ · ὄπισθεν γὰρ εἰς τὸν αὐχένα αὐτοῦ ἐνεπάγη ὁ ὀδυνηρὸς ὀϊστὸς, κατέπεσε δὲ ἐκ τοῦ ὀχήματος, ἀνεχώρησαν δὲ αὐτῷ οἱ ἵπποι κενὸν τὸ ὄχημα κροτοῦντες, τάχιστα δὲ ἐθεάσατο ὁ βασιλεὺς Πολυδάμας, καὶ πρῶτον ἦλθεν ἐναντίον τῶν ἵππων , καὶ τούτους μὲν οὗτος Αστύνῳ τῷ υἱῷ τοῦ Προτιάνορος ἔδωκε, πολλὰ δ᾽ αὐτὸν προέτρεψεν ἐγγὺς κατέχειν ὁρῶντα τοὺς ἵππους, αὐτὸς δὲ ἐπανελθὼν τοῖς πρωταγωνισταῖς συνεμίγη . ὁ Τεῦκρος δὲ ἄλλου ἰὸν κατὰ τοῦ Ἕκτορος τοῦ σιδήρῳ καθωπλισμένου ἔβαλε, καὶ δὴ ἔπαυσεν ἂν τῆς μάχης αὐτὸν παρὰ ταῖς ναυσὶ τῶν Ἑλλήνων, εἴγ᾽ αὐτὸν ἀνδραγαθοῦντα πλήξας ἀφείλετο τὴν ψυχὴν, ἀλλ᾽ οὐκ ἐλάνθανε τὸν συνετὸν νοῦν τοῦ Διὸς, ὃς δὴ ἐφύλαττε τὸν Ἕκτορα, Τεῦκρον δὲ υἱὸν τοῦ Τελαμῶνος τὸ καύχημα ἀφηρεῖτο, ὃ αὐτῷ

ΠAPΑΦΡΑΣΙΣ· 139

τὴν καλῶς συνεστραμμένην νευρὰν ἐν τῷ ἀμωμήτῳ τόξῳ ἔρριψε καὶ διέκοψε κατ' αὐτοῦ ἕλκοντος, παρηνέχθη δ' αὐτῷ ἄλλοσε ὁ τῷ σιδήρῳ βαρὺς ὀϊστὸς, τὸ τόξον δὲ ἐξέπεσε τῆς χειρὸς αὐτοῦ . ὁ Τεύκρος δὲ εφοβήθη, καὶ εἶπε πρὸς τὸν ἀδελφόν · Φεῦ φεῦ, ὄντως δη παντάπασι διακόπτει τὰ βουλεύματα της μάχης τῆς ἡμετέρας ὁ θεὸς, ὅστις τὸ τόξον ἐξέβαλεν ἀπὸ τῆς χειρός μου, τὴν νευρὰν δὲ διέκοψε τὴν νεωστὶ ἐστραμμένην, ἣν ἐδέσμευσα πρόσφατον ὅπως ἂν ἀνέχοιτο τῶν
συνεχῶς ἐκπηδώντων οιστῶν . Πρὸς τοῦτον δὲ ἀπεκρίνετο μετὰ ταῦτα Αἴας ὁ μέγας υιὸς τοῦ Τελαμῶνος · Ὦ προσηνέστατε, ἀλλὰ σὺ τὸ μὲν τόξον ἄφες , καὶ τοὺς πυκτοὺς ὀϊστοὺς κεῖσθαι, ἐπειδὴ ὁ θεὸς συνέχει φθονήσας τοῖς Ἕλλησι, λαβὼν δὲ ταῖς χερσὶ τὸ μακρὸν δόρυ, καὶ τὴν ἀσπίδα ἐν τῷ ὤμῳ , μάχου τοῖς Τρωσί, καὶ τοὺς ἄλλους λαούς διέγειρε, μὴ δὴ ἄνευ σπουδῆς καὶ ἀγῶνος, καίπερ νικήσαντες λάβοιεν τὰς εὐκαθέδρους ναῦς, ἀλλὰ μνησθείημην τῆς μάχης . Οὕτως εἶπεν · οὗτος δὲ τὸ μὲν τόξον ἐν τῇ σκηνῇ ἔθηκεν . αὐτὸς δὲ περὶ τοὺς ὤμους
ἔθηκε τὴν τετράπτυχον ἀσπίδα, τῇ ἰσχυρᾷ δὲ κεφαλῇ τὴν καλῶς κατεσκευασμένην περικεφαλαίαν ἔθηκε τὴν ἱππείας τρίχας ἔχουσαν, φοβερῶς δὲ ὁ λόφος ἄνωθεν κατένευεν, ἔλαβε δὲ τὸ στιβαρὸν δόρυ σιδήρῳ ἐξεῖ ἐστομωμένον, ὥρμησε δὲ πορεύεσθαι, πάνυ δὲ ταχέως τρέχων τῷ Αἴαντι παρέστη . ὁ Ἕκτωρ δὲ ἐπειδὴ ἐθεάσατο τὰ βέλη του Τεύκρου βλαβέντα , μεγάλως βοήσας παρεκελεύσατο τοῖς Τρωσὶ καὶ τοῖς Λυκίοις, λέγων · Ω Τρώες και Λύκιοι, καὶ Δάρδανοι πολεμισταὶ, ὦ φίλοι, ἄνδρες ὑπάρχετε, μνήσθη τε δὲ τῆς ὁρμητικῆς καὶ πολεμικῆς ἰσχύος κατὰ τὰς βαθείας ναῦς, ἤδη γὰρ ἐθεασάμην τοῖς ὀφθαλμοῖς ἀνδρὸς ἀριστέως βέλη βεβλαμμένα ἐκ τοῦ Διὸς, ῥαδίως δὲ εὐεπίγνωςος γίνεται τοῖς ἀνδράσιν ἡ τοῦ Διὸς 

ΠAPΑΦΡΑΣΙΣ· 141

δύναμις, καὶ ὅτε τισὶ δόξαν μεγάλην παρέξῃ, καὶ ὅτε τινὰς ἐλαττοῖ, καὶ οὐ βούλεται βοηθεῖν, ὥσπερ νυνὶ τὴν μὲν ἰσχὺν τῶν Ἑλλήνων ἐλαττοῖ, ἡμῖν δὲ βοηθεῖ, ἀλλὰ μάχεσθε παρὰ ταῖς ναυσὶν αθρόοι καὶ ὁμοθυμαδόν · ὃς δ᾽ ἂν ὑμῶν βληθεὶς ἢ τρωθεὶς θάνατον καὶ μόρον λάβῃ, ἀποθανέτω, οὐκ ἀπρεπές - στιν αὐτῷ μαχομένῳ ὑπὲρ τῆς πατρίδος ἀποθανεῖν, ἀλλ᾽ ἦτε γαμετὴ σεσωσμένη μετὰ ταῦτ᾽ ἔσται, καὶ οἱ παῖδες, καὶ ὁ οἶκος, καὶ ἡ περιουσία ἀδιάφθορος, ἐὰν οἱ Ἕλληνες ἀναχωρήσωσι μετὰ τῶν νεῶν εἰς τὴν πατρίδα γῆν τὴν ἀγαπητήν . Οὕτως εἰπὼν παρώξυνεν ἑκάστου ψυχήν τε καὶ ἰσχύν . Αἴας δ᾽ αὖ ἐκ τοῦ ἑτέρου μέρους παρεκελεύσατο τοῖς ἑαυτοῦ φίλοις λέγων · Ὦ Ἕλληνες, αἰσχύνη ἔστω, νῦν βέλτιον ἢ ἀποθανεῖν, ἢ σωθῆναι, καὶ ἀπελάσαι τὰ δεινὰ ἀπὸ τῶν νεῶν, ἢ ἐλπίζετε ἐὰν τὰς ναῦς κρατήσῃ ὁ συνεχῶς τὴν περικεφαλαίαν κινῶν Ἕκτωρ πεζοὶ ἀφίξεσθαι πάντες εἰς τὴν ἰδίαν πατρίδα γῆν ;
ἢ οὐκ ἀκούετε τοῦ Ἕκτορος παροξύνοντος ἅπαντα τὸν στρατὸν, ὃς δὴ τὰς ναῦς κατακαῦσαι προθυμεῖται ; οὐδαμῶς εἰς χορείαν ἐλθεῖν αὐτοὺς βοᾷ, ἀλλὰ πολεμεῖν · ἡμῖν δὲ οὐδεὶς ἄλλος νοῦς καὶ βουλὴ κρείσσων ταύτης, ἢ ἐκ τοῦ σύνεγγυς συνάψαι τὰς χεῖρας τε καὶ τὴν ἰσχὺν · βέλτιον καὶ αἱρετώτερον καθ᾽ ἕνα χρόνον ἢ τεθνάναι, ἢ ζῆν, ἢ ἐπὶ πολὺν χρόνον κάμνειν καὶ φθείρεσθαι ἐν τῇ χαλεπῇ μάχῃ, οὕτω μάτην παρὰ ταῖς ναυσὶν ὑπ' ἀνδρῶν χειρόνων . Οὕτως εἰπὼν παρώξυνεν ἑκάστου προθυμίαν τε καὶ ἰσχύν . Τότε Ἕκτωρ μὲν ἀνεῖλε Σχέδιον τὸν υἱὸν τοῦ Περιμήδους τὸν ἡγεμόνα τῶν Φωκέων, Αἴας δὲ ἀνεῖλεν Λαοδάμαντα τὸν ἡγεμόνα τῶν πεζῶν, τὸν λαμπρὸν υἱὸν τοῦ ᾿Ἀντήνορος. Πολυδάμας δὲ Ὦτον τὸν ἐκ τῆς Κυλλήνης ἀπέκτεινε τὸν φίλον τοῦ υἱοῦ τοῦ Φιλέως 

ΠAPΑΦΡΑΣΙΣ· 143 

τὸν ἡγεμόνα τῶν μεγαλοψύχων Επειῶν . τούτῳ δὲ Μέγης εφώρμησε θεασάμενος, οὗτος δὲ εἰς του μπροσθεν ανεχώρησεν ὁ Πολυδάμας, καὶ τούτου μὲν ἀπέτυχεν, οὐ γὰρ ᾿Ἀπόλλων ἀφίη τὸν τοῦ Πάνθου υιόν ἀναιρεθῆναι ἐν τοῖς πρωταγωνισταῖς · οὗτος δὲ τὸ τοῦ Κροίσμου στῆθος κατὰ τὸ μέσον ἔπληξε τῷ δόρατι , εψόφησε δὲ καταπεσών, οὗτος δὲ ἀπὸ τῶν ὤμων τὰ ὅπλα ἀφηρεῖτο . τηνικαῦτα δὲ ἐπ᾿ αὐτὸν ὥρμησε Δόλοψ καλῶς ἐπιστάμενος τὸ δόρυ ὁ υἱὸς τοῦ Λάμπου , ὃν Λάμπος ἐγέννησεν ὁ βέλτιστος τῶν ἀνδρῶν ὁ υἱὸς τοῦ Λαομέδοντος καλῶς ἐπιστάμενον τὴν ὁρμητικὴν καὶ πολεμικὴν ἰσχύν · οὗτος τότε τὸ μέσον τῆς ἀσπίδος τοῦ υἱοῦ τοῦ Φυλέως ἔβαλε τῷ δόρατι ἐκ τοῦ σύνεγγυς ορμήσας, ὁ πυκνὸς δὲ καὶ στιβαρὸς θώραξ ἐβοήθησεν αὐτῷ, ὃν δὴ ἐφόρει τοῖς κοιλώμασιν ένηρμοσμένον, ὅν ποτε ὁ Φυλεὺς ἤνεγκεν ἐκ τῆς Ἐφύρης ἀπὸ Σελλήεντος τοῦ ποταμοῦ, ξένος γὰρ αὐτῷ ἔδωκεν ὁ βασιλεὺς τῶν ἀνδρῶν Εὐφήτης φορεῖν εἰς τὸν πόλεμον . ὅστις αὐτῷ καὶ τότε ἀπὸ τοῦ σώματος τοῦ παιδὸς ἀπεσόβησε τὸν ὀλέθριον θάνατον . τούτου δὲ ὁ Μέγης τῆς σιδηρᾶς περικεφαλαίας τῆς ἱππείαις θριξί δασυνομένης τὸ ὑπεράνω διάκενον ἔβαλε δόρατι ἐξεῖ καὶ τμητικῷ, διέκοψε δε τὸν ἐξ ἱππείων τριχῶν λόφον αὐτοῦ, ἅπας δὲ εἰς
τὴν γῆν κατέπεσεν ἐν τῷ χώματι καὶ τῇ κόνει, νεωστὶ φοινικίνῳ χρώματι λελαμπρυσμένος · ἕως δ᾽ οὗτος αὐτῷ ἐπολέμει παραμένων, ἔτι δὲ ἤλπιζε νίหน ἐν τούτῳ ἀφίκετο αὐτῷ βοηθός Μενέλαος ὁ πολεμικὸς, ἔστη δὲ ὄπισθεν σὺν τῷ δόρατι λαθών ἔπληξε δὲ τῶν ὤμων ὄπισθεν, ἡ ἐπιδορατὶς δὲ διὰ τοῦ στέρνου διῆλθεν ὁρμῶσα εἰς τὸ πρόσω επειγομένη, οὗτος δὲ ἐπὶ πρόσωπον κατέπεσεν · Οὗτοι μὲν οὖν ὥρμησαν τὰ σιδηρᾶ ὅπλα ἀπὸ τῶν ὤμων ἀφαιρήσεσθαι . ὁ Ἕκτωρ δὲ τοῖς ἀδελφοῖς ἐκέλευσε πᾶσι μάλα πρῶτον δὲ πρὸς υἱὸν τοῦ Ἰκετάονος ὠνείδισε τὸν


ΠAPΑΦΡΑΣΙΣ· 145

ἰσχυρὸν Μελάνιππον · οὗτος δὲ τέως μὲν τὰς βοῦς τὰς συστρεφούσας τοὺς πόδας κατὰ τὴν πορείαν ἔβοσκεν ἐν τῇ Περκώτη τῶν πολεμίων πόρρω ὄντων · ἐπεὶ δὲ αἱ νῆες τῶν Ἑλλήνων αἱ ἀμφοτέρωθεν ἐλαυνόμεναι ἀφίσκοντο, ὀπίσω εἰς τὸ Ἴλιον ἐπανῆλθε, διέπρεπε δὲ ἐπὶ
τοῖς Τρωσί, καὶ κράτιστος ἐν αὐτοῖς ἦν, κατῴκει δε παρὰ τῷ Πριάμῳ, οὗτος δὲ ἐτίμα αὐτὸν ὁμοίως τοῖς τέκνοις · τοῦτον δὴ ὁ Ἕκτωρ ωνείδισε, καὶ λόγον εἶπε, καὶ ἐξ ὀνόματος ἐκάλει · Οὕτω δὴ, ὁ Μελάνιππε καταπροήσομεν καὶ ἀμελήσομεν, οὐδὲ σοίγε ἐπιστρέφεται ἡ ἀγαπητὴ ψυχὴ ἀναιρεθέντος τοῦ ἀδελφίδου ; οὐχ ὁρᾷς ὅσον περὶ τὰ ὅπλα τοῦ Δόλοπος ἀσχολοῦνται, ἀλλ᾽ ἀκολούθει, οὐκέτι γάρ ἐστιν ἐξ ἀποστάσεως τοῖς Ἕλλησι μάχεσθαι, πρὶν ἢ κατακτεῖναι ἢ
παντελῶς τὴν ὑψηλὴν Ἴλιον ἑλεῖν, καὶ τοὺς πολίτας ἀναιρεθῆναι . Ούτως εἰπὼν, αὐτὸς μὲν ἡγεῖτο, ὁ δὲ συνείπετο ἀνὴρ ὅμοιος θεῷ . Τοὺς Ἕλληνας δὲ παρώξυνεν ὁ τοῦ Τελαμώνος μέγας Αἴας, λέγων · Ω φίλοι, ἄνδρες ὑπάρχετε, καὶ ἐμβάλετε αἰσχύνην ἐν τῇ ψυχῇ, καὶ ἀλλήλους αἰσχύνεσθε κατὰ τὰς ἰσχυρὰς μάχας, ἀνδρῶν γὰρ αἰσχυνομένων πλείονες σώζονται , ἢ ἀποκτείνονται, φευγόντων δὲ οὔτε δόξα διεγείρεται, οὔτε τις ἰσχύς . Οὕτως εἶπεν, οὗτοι δὲ καὶ αὐτοὶ βοηθῆσαι προεθυμοῦντο, καὶ ἔσπευδον, ἐνέβαλον δὲ εἰς τὴν ψυχὴν τὸν λόγον, διέφραξαν δὲ τὰς ναῦς σιδηρῷ περιφράγματι . Ζεὺς δὲ τοὺς Τρῷας ἐπήγειρε τὸν ᾿Ἀντίλοχον δὲ προὔτρεψεν ὁ κατὰ πόλεμον ἀγαθὸς Μενέλαος · Ω ᾿Ἀντίλοχε, οὐδεὶς νέος ἄλλος τῶν Ἑλλήνων σοῦ οὔτε τοῖς ποσὶ ταχίων, οὔτε ἰσχυρὸς ὥσπερ σὺ πολεμεῖν, εἴθε τινά που τῶν Τρώων ἄνεδρα ἐξαλλόμενος τρώσειας . Οὗτος εἰπὼν αὐτὸς μὲν αὖθις ἐφώρμησε, τοῦτον δὲ παρώτρυνεν, ἐξεπήδησε δὲ πρὸ τῶν πρωταγωνιστῶν, καὶ ἔβαλε δόρατι λαμπρῷ περὶ αὐτὸν σκοπήσας · οἱ Τρῷες δὲ διεχωρίσθησαν 

ΠAPΑΦΡΑΣΙΣ· 147

ἀνδρὸς βαλόντος τὸ δόρυ · οὗτος δὲ οὐ ματαίως ἀφῆκε τὸ βέλος, ἀλλὰ τὸν υἱὸν τοῦ Ἱκετάονος τὸν μεγαλόψυχον Μελάνιππον πορευόμενον ἐπὶ τὸν πόλεμον ἔπληξε κατὰ τὸ στῆθος παρὰ τὸν μαζὶν, εψόφησε δὲ καταπεσών, ἤχησαν δὲ τὰ ὅπλα ἐπ' αὐτῷ · ὁ ᾿Ἀντίλοχος δὲ ἐφώρμησεν, ὥσπερ κύων, ὅστις κατὰ γεννήματος ἐλάφου τετρωμένου ἐφορμήσει, οὗ ἐξ εὐνῆς ἐκπηδῶντος κυνηγὸς ἐπέτυχεν βαλών, παρέλυσε δὲ καὶ ἐνέκρωσε τὰ μέλη. οὕτως ἐπὶ σὲ, ὦ Μελάνιππε, ὥρμησεν ᾿Ἀντίλοχος ὁ καρτερῶν ἐν τῷ μάχεσθαι τὰ ὅπλα αφαιρησόμενος, ἀλλ᾿ οὐκ ἔλαθε τὸν ἐνδοξότατον Ἕκτορα, ὃς δὴ αὐτῷ ἐναντίον ἦλθε τρέχων κατὰ τὴν μάχην. ὁ ᾿Ἀντίλοχος δὲ οὐ παρέμεινε, καίπερ ὢν ταχὺς καὶ ὀξὺς μαχητής, ἀλλ᾽ ἐφοβήθη αὐτὸς, ὅμοιος θηρίῳ κακόν τι ποιήσαντι, ὅπερ
ἀποκτεῖναν κύνα, ἢ βουκόλον περὶ τὰς βοῦς, φεύγει, πρὶν συναθροισθῆναι τὸ πλῆθος τῶν ἀνδρῶν · οὕτως ἐφοβήθη ὁ υἱὸς τοῦ Νέστορος, ἐπειδὴ οἱ Τρῶες καὶ ὁ Ἕκτωρ σὺν βοῇ θαυμαστῇ τὰ ὀδυνηρά βέλη ἔχεον ἔστη δὲ μεταστραφεὶς, ἐπειδὴ ἀφίκετο εἰς τὸ πλῆθος τῶν φίλων . οἱ Τρῶες δὲ ὅμοιοι τοῖς ὠμοβόροις λέουσιν ἐπὶ τὰς ναῦς ὥρμησαν, τοῦ Διὸς δὲ ἐτελείουν τὰς ἐντολὰς, ὃς αὐτοῖς ἀεὶ διήγειρεν δύναμιν μεγάλην, πάτα δὲ τὴν ψυχὴν τῶν Ἑλλήνων, καὶ ἀφῃρεῖτο τὴν δόξαν, τοὺς Τρῷας δὲ παρώξυνε · τῷ Ἕκτορι γὰρ ἐβούλετο ἡ ψυχὴ αὐτοῦ δόξας δωρήσασθαι τῷ υἱῷ τοῦ Πριάμου, ὅπως ταῖς καμπυλοπούμνοις ναυσὶ πῦρ θεῖον ἐμβάλοι πολὺ καὶ ἄφθονον , τῆς Θέτιδος δὲ τὴν παράνομον εὐχὴν πᾶσαν ἐκτελέσειε, τοῦτο γὰρ παρέμενεν ὁ βουλευτικὸς Ζεὺς, νεως καιομένης ἔξαψιν θεάσασθαι τοῖς ὀφθαλμοῖς · ἐκ τούτου γὰρ ἔμελλεν ἐξ ὑποστροφῆς δίωξιν ἀπὸ τῶν νεῶν ποιήσειν τῶν Τρώων, τοῖς Ἕλλησι δὲ δόξαν 

ΠAPΑΦΡΑΣΙΣ· 149

παρἕξειν . ταῦτα φρονῶν καὶ διανοούμενος ἐπὶ τὰς βαθείας ναῦς παρώτρυνε τὸν Εκπρα τὸν υἱὸν τοῦ Πριάμου πάνυ προθυμούμενον καὶ αὐτὸν, ἐνθουσιωδῶς δὲ ὥρμα ὥσπερ ὅταν ὁ δορυφόρος Ἄρης, ἢ πῦρ ὀλέθριον ἐνθουσιᾳ ἐν τοῖς ὄρεσιν, ἐν τοῖς πυκνοῖς τῆς βαθείας συστάσεως τῶν δένδρων· ἀφρισμὸς δὲ περὶ τὸ στόμα γίνηται, οἱ ὀφθαλμοὶ δὲ αὐτοῦ λάμπωσιν ὑπὸ τὰς καταπληκτικὰς ὀφρᾶς · πέριξ δὲ ἡ περικεφαλαία φοβερῶς περὶ τοὺς κροτάφους ἐσείετο μαχομένου τοῦ Εκτορος, αὐτὸς γὰρ ἀπὸ τοῦ αἰθέρος ἦν αὐτῷ βοηθὸς ὁ Ζεύς, ὅστις αὐτὸν ἐν ἀνδράσι πολλοῖς μόνον ὄντα ἐτίμα καὶ ἐδόξαζεν, ὀλιγοχρόνιος γὰρ ἔμελλεν ἔσεσθαι, ἤδη γὰρ αὐτῷ ἀντεπῆγε τὴν εἶμαρμένην θανατηφόρον ἡμέραν ἡ πολεμικὴ Ἀθηνᾶ ἐκ τῆς δυνάμεως τοῦ υἱοῦ τοῦ Πηλέως, καὶ δὴ ἐβούλετο διαρρήξαι καὶ διαλύσαι τὰς τάξεις τῶν ἀνδρῶν πειρώμενος, ὅπου δὴ πολὺ πλῆθος ἑώρα καὶ ὅπλα ἄριστα, ἀλλ᾽ οὐδὲ οὕτως ἐδύνατο διαλύσαι καὶ τρέψαι, καίτοι πάνυ πρὸς θυμούμενος, ἀντεῖχον γὰρ δίκην τείχους συνηρμοσμένοι καθάπερ πέτρα ὑψηλὴ μεγάλη ἐγγὺς τῆς λευκῆς θαλάσσης οὖσα, ἥτις ὑπομένει τῶν ὀξέως ἠχούντων ἐν τῷ πνέειν ἀνέμων τὰς πυκνὰς καὶ ταχείας εφόδους , καὶ τὰ μεγάλα καὶ ἠυξημένα κύματα, ἅπερ ἐξωθοῦται πρὸς αὐτήν . οὕτως οἱ Ἕλληνες τοὺς Τρῷας παρέμενον ακινήτως, οὐδὲ εἰς φυγὴν ἐτρέποντο . οὗτος δὲ περιλαμπόμενος πανταχόθεν ὑπὸ τῶν ὅπλων, ὡς ὑπὸ πυρὸς ἐπήδησεν εἰς τὸ πλῆθος, ἐνέπεσε δὲ ὥσπερ ὅταν κῦμα ἐν τῇ ταχείᾳ ναὶ πέσῃ πολὺ καὶ σφοδρὸν ὑπὸ τῶν ἀνέμων ηυξημένων ὑπὸ τὰ νέφη, πασα δὲ ἡ ναῦς ὑπὸ τῆς ἄχνης καὶ τοῦ ἀφροῦ ἐσκεπάσθη, καὶ ἡ τοῦ ἀνέμου χαλεπὴ πνοὴ καὶ ὁρμὴ τῷ ἐστίω ἔνηχεῖ προσπληκτίζουσα αὐτὸ δηλαδή, τρέμουσι δὲ καὶ φοβοῦνται οἱ ἐπιβάται δεδιότες καὶ πτοούμενοι, μικρὸν γὰρ ἔξω τοῦ θανάτου φέρονται . οὕτως ἐκόπτετο ἐν τοῖς στήθεσιν ἡ ψυχὴ τῶν Ἑλλήνων.

ΠAPΑΦΡΑΣΙΣ· 151 

οὗτος δὲ ὥσπερ λέων ὀλέθρια φρονῶν ἐπελθὼν ταῖς βουσὶν, αἳ δὴ ἐν καθύδρῳ τόπῳ ὅλους μεγάλου βόσκονται πλεῖσται, ἐν αὐταῖς δὲ ἔστι βουκόλος οὔπω καλῶς ἐπιστάμενος πολεμῆσαι λέοντι περὶ φονεύσεων βοὸς συνεστραμμένα τα κέρατα ἐχούσης · καὶ οὗτος μὲν ταῖς πρώταις καὶ ἐσχάταις βουσὶν ἀεὶ συμπαρομαρτεῖ, οὗτος εἰς τὸ μέσον αὐτῶν ὁρμήσας βοῦν ἐσθίει, αὗται δ᾽ ἅπασαι ἐφοβήθησαν . οὕτω τότε οἱ Ἕλληνες θαυμαστῶς ἐφοβήθησαν ὑπὸ τοῦ Ἕκτορος καὶ τοῦ
Διὸς τοῦ πατρὸς ξύμπαντες . οὗτος δὲ ἕνα μόνον ἀπέκτεινε Περιφήτην τὸν ἐκ τῆς Μυκήνης τὸν ἀγαπητὸν ὑιὸν τοῦ Κοπρέως, ὃς τοῦ βασιλέως Ευρυσθέως ἀγγελια φόρος τῶν ἄθλων ἐπορεύετο τῇ δυνάμει τοῦ Ἡρακλέἤτοι τῷ Ἡρακλεῖ . ἐκ τούτου τοῦ πατρὸς πολλῷ χείρονος ἐγεννήθη υιὸς βελτίων κατὰ πᾶσαν ἀρετὴν καὶ κατὰ τοὺς πόδας, καὶ κατὰ τὸ πολεμεῖν, καὶ κατὰ τὸν νοῦν ἐν τοῖς πρώτοις τῶν Μυκηναίων ἐτύγχανεν, ὃς δὴ τότε τῷ Ἕκτορι δόξαν μεγάλην ἐπέδωκε · σραφεὶς γὰρ εἰς τουπίσω ἐν τῇ περιφερείᾳ τῆς ἀσπίδος ἤλατο καὶ ἐπέβη, ἣν αὐτὸς ἔφερε περίφραγμα τῶν
δοράτων μέχρι τῶν ποδῶν διῆκον . ταύτῃ οὗτος πα· ραποδισθείς, κατέπεσεν ἐπὶ τὰ μετάφρενα, ἡ περικε φαλαία δὲ περιήχησε καταπληκτικῶς περὶ τοὺς κρατ τάφους πεσόντος · ὁ Ἕκτωρ δὲ ὀξέως ἐθεάσατο, τρέχων δὲ ἐγγὺς παρεγένετο, ἐνέπηξε δὲ τὸ δόρυ εἰς τὸ στῆθος ,
ἐγγὺς δὲ τῶν ἀγαπητῶν φίλων αὐτὸν ἀπέκτεινεν · οὗτοι δὲ οὐκ ἐδύναντο, καίτοι λυπούμενοι ἕνεκα τοῦ φίλου, βοηθεῖν, αὐτοὶ γὰρ πάνυ ἐφοβοῦντο τὸν ἐνδοξότατον *Ἕκτορα · αὐτόπται δὲ ἐγένοντο τῶν νεῶν, καὶ ἐσχέθησαν αἱ ἄκραι τῶν νεῶν, ὅσαι πρὸ τῶν ἄλλων ἦσαν εἱλκυσμέναι, οὗτοι δὲ ἐπεχύθησαν . οἱ Ἕλληνες δὲ τῶν μὲν νεῶν ἀνεχώρησαν, καὶ ὑπ' ἀνάγκης τῶν πρὸ τῶν
ἄλλων, αὐτοὶ δὲ παρὰ ταῖς σκηναῖς ἔμενον ὁμοθυμαδὸν, οὐδὲ διεμερίσθησαν κατὰ τὸ σρατόπεδον, κατεῖχε γὰρ ἡ αἰσχύνη καὶ ὁ φόβος, συνεχῶς γὰρ καὶ

ΠAPΑΦΡΑΣΙΣ· 153

ἀδιαλείπτως παρεκελεύοντο ἀλλήλοις · ὁ Νέστωρ δὲ μάλιστα ὁ ἐκ τῆς Γερήνης φύλαξ καὶ ἡγεμών τῶν Ἑλλήνων παρεκάλει ὑπὲρ τῶν γονέων ἱκετεύων ἕκαστον ἄνδρα λέγων . Ωφίλοι, ἄνδρες ὑπάρχετε, καὶ ἐμβάλετε αἰσχύνην εἰς τὴν ψυχὴν τῶν ἄλλων ἀνθρώπων, πρὸς δὲ μνήσθητε - πάντες τῶν παίδων, καὶ τῶν γυναικῶν, καὶ τῶν κτημά των, καὶ τῶν γονέων, καὶ οἷς ζῶσι, καὶ οἷς ἀπέθανον , ὑπὲρ τέτων ἐνταῦθα ἐγὼ ἱκετεύω μὴ παρόντων, ἐστάναι ἰσχυρῶς καὶ ἀνδρείως, μηδὲ τρέπεσθαι εἰς φυγήν . Ούτως εἰπὼν παρώξυνεν ἰσχὺν καὶ προθυμίαν ἑκάστου · τούτοις δὲ ἀπὸ τῶν ὀφθαλμῶν ἐξέλασεν ἡ Ἀθηνᾶ τὸ τῆς σκοτίας νέφος τὸ θεόθεν καὶ θαυμαστὸν, πάνυ δὲ αὐτοῖς φῶς γέγονεν ἑκατέρωθεν καὶ ἐκ τῶν νεῶν, καὶ ἐκ τοῦ ἐπίσης πᾶσιν χαλεποῦ πολέμου · τὸν Ἕκτορα δὲ ἐθεάσαντο τὸν κατὰ πόλεμον ἀγαθὸν καὶ τοὺς φίλους , καὶ ὅσοι ὄπισθεν ἵσταντο καὶ οὐκ ἐπολέμουν, καὶ ὅσοι παρὰ ταῖς ταχείαις ναυσὶν ἐπολέμουν τὸν πόλεμον οὐδὲ ἔτι δὴ τῷ μεγαλοψύχῳ Αἴαντι ἤρεσκεν ἐν τῇ ψυχῇ ἑστάναι, ὅπου οἱ ἄλλοι ἐφίσταντο υἱοὶ τῶν Ἑλλήνων, ἀλλ᾿ οὗτός γε τὰ ἐξέχοντα ἄκρα τῶν νεῶν ἐπήρχετο μεγάλως προποδίζων, ἐκίνει δὲ ἐν ταῖς παλάμαις τὸ μέγα δόρυ τὸ τῶν νεῶν ἀμυντήριον τὸ συγκεκολλημένον συμβήμασι καὶ συνεμπλοκαῖς τὸ δύο καὶ εἴκοσι πηχῶν . ὥσπερ δὲ ὅταν ἀνὴρ καλῶς ἐπιστάμενος ἐλαύνειν τοὺς ἵππους τοὺς κέλητας, ἤτοι τοὺς μονάμπυκας, ὅστις ἐπειδὴ ἐκ πολλῶν τέσσαρας ἐκλεξάμενος συνήγαγεν ἵππους παρορμήσας ἐκ τοῦ πεδίου, πρὸς τὴν μεγάλην πόλιν τρέχει κατὰ τὴν ὁδὸν , δι' ἧς οἱ λαοὶ ὁδεύουσι, πολλοί τε αὐτὸν θεασάμενοι ἐθαύμασαν ἄνδρες καὶ γυναῖκες, οὗτος δὲ ἑδραίως ἀσφαλῶς ἀεὶ προπηδῶν ἀπὸ ἄλλου εἰς ἄλλον μεταβαίνει, οὗτοι δὲ πέτονται · οὕτως ὁ Αἴας ἐπὶ πολλὰ ἐξέχοντα ἄκρα τῶν ταχειῶν νεῶν ἐπορεύετο, ἐκτεταμένως προποδίζων, ἡ φωνὴ δὲ αὐτὰ εἰς τὸν αἰθέρα από

ΠAPΑΦΡΑΣΙΣ· 155

βαινεν, ἀεὶ δὲ καταπληκτικῶς βοῶν τοῖς Ἕλλησιν ἐκέλευε ταῖς ναυσὶ καὶ ταῖς σκηναῖς βοηθεῖν, οὐ μὴν δὲ ὁ ῞Ἕκτωρ ἔμενεν ἐν τῷ πλήθει τῶν Τρώων τῶν ἀσφαλῶς ὁπλισμένων, ἀλλ᾿ ὥσπερ ἀετὸς πυρρὸς ἐπὶ ὀρνίθων πετεινῶν, χηνῶν, ἢ γεράνων, ἢ κύκνων μακροτραχήλων πλῆθος ἐφορμᾷ παρὰ τὸν πουταμὸν βοσκομένων · οὕτως ὁ ῞Ἕκτωρ ώρμησε της μελανοπρώρου νεως ἐναντίον ἐπιδραμῶν, τοῦτον δὲ ὁ Ζεὺς διήγειρεν ὄπισθεν χειρὶ πάνυ μεγάλη, παρώξυνε δὲ τὸν στρατὸν σὺν αὐτῷ, πάλιν δὲ μάχη χαλεπὴ ( ἐξεῖα) παρὰ ταῖς ναυσὶν ἐγένετο . εἶπες ἂν ἀκραιφνεῖς τε καὶ ἀκαταπονήτους ἀλλήλοις ἀπαντᾶν καὶ ἀντεμβάλλειν ἐν τῷ πολέμῳ, οὕτως προθύμως ὁρμῶντες ἐπολέμουν · τούτοις δὲ μαχομένοις οὗτος ἦν νοῦς · οἱ μὲν Ἕλληνες οὐκ ᾠήθησαν δεῖν ἐκφυγεῖν ἐκ τοῦ κακοῦ, ἀλλ᾽ ἀπολέσθαι · τοῖς Τρῳσὶ δὲ ἤλπιζεν ἡ ψυχὴ ἐν τοῖς στήθεσιν ἁπάντων, τάς τε ναῦς κατακαύσειν, καὶ ἀναιρήσειν τοὺς ἥρωας Ἕλληνας . οὗτι μὲν ταῦτα φρονοῦντες καὶ διανοούμενοι ἐπετίθεντο ἀλλήλοις . ὁ Ἕκτωρ δὲ ἥψατο τῆς πρύμνης τῆς θαλασσοπλόου νεως τῆς περικαλλούς, τῆς ταχυπλόου ἢ τὸν Πρωτεσίλαον ἤνεγκεν εἰς τὴν Τροίαν, οὐδὲ αὖθις ἐπανήγαγεν εἰς τὴν πατρίδα γῆν · περὶ τῆς νεως δὴ τούτου οἱ Ἕλληνες καὶ οἱ Τρῷες ἀπέκτεινον
ἀλλήλους ἐκ τοῦ σύνεγγυς, οὐδ᾽ ἄρα οὗτοί γε τὰς τῶν τοξευμάτων ὁρμὰς περιέμενον, οὐδὲ τῶν δοράτων · ἀλλ᾽ οὗτοι ἐκ τοῦ σύνεγγυς ἑστῶτες μίαν ψυχὴν χοντες τμητικοῖς δὴ πελέκεσι καὶ ἀξίναις ἐμάχοντο , καὶ ῥομφαίαις μεγάλαις καὶ δόρασι διστόμοις πολλὰ δὲ ξίφη καλὰ σιδηρόδετα κατὰ τὰς λαβὰς, ἄλλα μὲν ἐκ τῆς χειρὸς κοπτομένης εἰς γῆν ἔπεσον , ἄλλα δὲ σὺν τοῖς ὤμοις τῶν ἀνδρῶν μαχομένων

ΠΑΡΑΦΡΑΣΙΣ. 157

περιεργεῖτο δὲ ἡ γῆ αἵματι μέλανι . Ὁ Ἕκτωρ δὲ ἐπειδὴ ἔλαβε τὴν ναῦν ἀπὸ τῆς πρύμνης, οὐκ ἀφίη, τὸ ἀκροστόλιον ἐν ταῖς χερσὶ κατέχων, τοῖς Τρωσί δὲ προσέταττε· Κομίσατε πῦρ · ἅμα δὲ αὐτοὶ ὑμεῖς αθρόοι ἐγείρετε φωνὴν, ὅτι νῦν ἡμῖν ὁ Ζεὺς ἔδωκεν ἡμέραν αξίαν πάντων, τὰς ναῦς κρατῆσαι, αἵτινες ἐνθάδε παρὰ γνώμην τῶν θεῶν ἐλθοῦσαι, συμφοράς τε καὶ βλάβας πολλὰς ἡμῖν ἐποίησαν δειλία καὶ κακίᾳ τῶν πρεσβυτέρων, οἵτινές με βουλόμενον πουλεμεῖν παρὰ ταῖς πρύμναις τῶν νεῶν, ἐμέ τε ἐκώλυον καὶ κατεῖχον, καὶ τὸν στρατὸν, ἀλλ᾽ εἰ καὶ τότε ἔβλαπτεν ὁ μεγαλόφωνος Ζεὺς τὴν διάνοιαν τὴν ἡμετέραν, νῦν ὅμως αὐτὸς παροξύνει καὶ προτρέπει. Οὕτως εἶπεν . οὗτοι δὲ μᾶλλον κατὰ τῶν Ἑλλήνων ἐφώρμησαν . ὁ Αἴας δὲ οὐκέτι ἔμενε, κατεπείγετο γὰρ τοῖς βέλεσιν, ἀλλ᾽ ὑπολαμβάνων τεθνήξεσθαι, μικρὸν ἀνεχώρησεν ἐπὶ τὰς καθέδρας τῶν ἐρετῶν τὰς ἑπτάποδας, κατέλιπε δὲ τὰ ἐξέχοντα ἄκρα τῆς ἰσοτοίχου νεώς · ἐκεῖ δὴ οὗτος ἵστατο ἐπιτηρῶν, δόρατι δὲ αεὶ τοὺς Τρῷας ἀπεσόβει τῶν νεῶν, ὅστις ἔφερε τὸ πολὺ καὶ ἄφθονον πῦρ · ἀεὶ δὲ καταπληκτικῶς βοῶν τοῖς Ελλησιν ἐκέλευεν · Ὦ φίλοι ἥρωες Ἕλληνες ὑπηρέται τοῦ "Αρεος, ἄνδρες υπάρχετε, ὦ φίλοι, μνήσθητε δὲ τῆς ὁρμητικῆς καὶ πολεμικῆς ἰσχύος · ἤ τινας οιόμεθα είναι βοηθοὺς μετὰ ταῦτα ; ἤ τι τεῖχος πολεμικὸν καὶ ἰσχυρὸν, ὃν ἂν τοῖς ἀνδράσιν ἀποσοβήσειε τὸν ὄλεθρον ; οὐδαμῶς τις ἐγγύς ἐστι πόλις τείχεσι καὶ πύργοις περιηρμοσμένη, ᾗ ἂν ἐπεξέλθοιμεν, τὸν ἀπὸ τῆς πόλεως δῆμον ἔχοντες ἑτέραν ἡμῖν ἀλκὴν περιποιοῦντα · ἀλλὰ γὰρ ἐν τῷ πεδίῳ τῶν Τρῴων τῶν ἀσφαλῶς καθωπλισμένων, τῷ πόντῳ περιεχόμενοι , πόρρωθι καθήμεθα τῆς πατρίδος γῆς · δὲ ὃ ἐν ταῖς χερσίν ἐςι τὸ φῶς καὶ ἡ ζωή, οὐχ ἡ προσήνεια τοῦ πουλέμου οἰκέια, ἀλλὰ τῆς εἰρήνης ( οὐκ ἐν τῷ προσηνῶς
πολεμεῖν) . Εἶπε καὶ ἐνθουσιῶν ἐδίωκε δόρατι ἐξεῖ 


ΠΑΡΑΦΡΑΣΙΣ· 159
ὅστις δὲ ἀπὸ τῶν Τρῴων ἐπὶ τὰς βαθείας ναῦς ἔτρεχε μετὰ πυρὸς καυστικοῦ, χάριν τοῦ Ἕκτορος, παροξύναντος, τοῦτον Αἴας ἐτίτρωσκεν ἐπιτηρῶν σιδήρῳ ἐξεῖ, δώδεκα δὲ ἔμπροσθεν τῶν νεῶν ἐκ τοῦ σύνεγγυς ἔτρωσε .