Οὕτως μὲν ἐν ταῖς σκηναῖς ὁ τοῦ Μενοιτίου ἰσχυρὸς υἱὸς ἐθεράπευσε τὸν Εὐρύπυλον τετρωμένον · οὗτοι δὲ ἐπολέμουν οἱ Ἕλληνες καὶ οἱ Τρῶες ἁθρόοι καὶ κατὰ πλῆθος, οὐδὲ ἔμελλεν ἡ τάφρος τοῦ λοιποῦ ἀνθέξειν τῶν Ἑλλήνων καὶ τὸ τεῖχος ἄνωθεν τὸ πλατύ , ὅπερ ἐποίησαν ὑπὲρ τῶν νεῶν, περὶ αὐτὸ δὲ τάφρον ὤρυξαν καὶ ἐξέτειναν, οὐδὲ (γὰρ τοῖς θεοῖς ἔδωκαν θυσίας ἐνδόξους, ἵν᾿ αὐτοῖς τὰς ταχείας ναῦς, καὶ τὴν πολλὴν λαφυραγωγίαν ἔνδονἔχον σώζοι καὶ διατηροίη, οὐ κατὰγνώμην δὲ κατεσκεύαστο τῶν ἀθανάτων θεῶν, δι᾿ ὃ καὶ οὐδαμῶς ἐπὶ πολὺν χρόνον βέβαιον καὶ ἀσφαλὲς ἦν. Ὅτε μὲν οὖν ὁ Ἕκτωρ ἔζη, καὶ ὁ ᾿Ἀχιλλεὺς ἐμνησικάκει, καὶ ἡ πόλις τοῦ βασιλέως Πριάμου ἀπόρθητος ἦν, τότε καὶ τὸ μέγα τεῖχες τῶν Ἑλλήνων ἐν τῷ πεδίῳ ἦν. ἐπεὶ δὲ τῶν μὲν Τρῴων ἐπέθανον ὅσοι ἄριστοι ἦσαν, πολλοὶ δὲ τῶν Ἑλλήνων, οἱ μὲν ἀνῃρέθησαν , οἱ δὲ ὑπελείφθησαν,

ΠΑΡΑΦΡΑΣΙΣ . 241
( </
기
·
~
ἐξεπορθήθη δὲ ἡ πόλις τοῦ Πριάμου τῷ δεκάτῳ ἔτει, οἱ Ἕλληνες δὲ ἐν ταῖς ναυσὶν ἀνεχώρησαν εἰς τὴν προσφιλῆ πατρίδα , τηνικαῦτα δὴ ἐβουλεύοντο ὅ τε Ποσειδῶν καὶ ὁ Ἀπόλλων ἀφανίσαι τὸ τεῖχος ἐπεισαγαγόντες τὴν τῶν ποταμῶν δύναμιν , ὅσοι ἀπὸ τῶν ακρωρειῶν τῆς Ἴδης εἰς τὴν θάλασσαν καταῤῥέουσιν ,
ὅ τε Ρῆσος , καὶ ὁ Επτάπορος , καὶ ὁ Κάρησος , καὶ ὁ Ρόδιος , καὶ ὁΓρήνικος , καὶ ὁ Αἴσηπος , καὶ ὁ ἐνδοξότατος Σκάμανδρος , καὶ ὁ Σιμοῦς , ὅπου πολλαὶ ἀσπί δες ἐκ βοῶν , καὶ περικεφαλαίαι κατέπεσον ἐν τῷ κονιορτῷ, καὶ τοῖς χώμασι , καὶ γένος ἀνδρῶν ἐξ ἡμισείας θεῶν· τούτων ἁπάντων ὁμοῦ καὶ εἰς τὸ αὐτὸ ἔτρεψε τὰ στόματα ὁ καθαρὸς Ἀπολλῶν , ἐπὶ ἐννέα δὲ ἡμέρας ἐπὶ τὸ τεῖχος ἔπεμπε τὸ ῥεῦμα , ἔβρεχε δὲ ὁ Ζεὺς συνεχῶς , ὅπως ἂν τάχιον ποιήσειεν τὰ τείχη ἐπιπλέοντα τῇ θαλάσσῃ . αὐτὸς δὲ ὁ Ποσειδῶν κρατῶν ταῖς χερσὶ κάμακα προηγεῖτο , παντά δ᾽ ἄρα τὰ θεμέλια ἐξέπεμπε τοῖς κύμασι τῶν κορμῶν καὶ τῶν λίθων , ἅπερ ἔθηκαν οἱ Ἕλληνες μοχθοῦντες καὶ ἀτυχοῦντες , λεῖα δὲ καὶ ὁμαλὰ ἐποίησε παρὰ τὸν ἄγω ῥοώδη Ἑλλήσποντον · αὖθις δὲ τὸν μέγαν αἰγιαλὸν (παραθαλάσσιον καὶ ὀδεύσιμον τόπον ) ἄμμῳ ἐκάλυψεν ἀφανίσας τὸ τεῖχος , τοὺς ποταμοὺς δὲ ἔτρεψε φέρεσθαι καὶ τὸ ῥεῦμα , ὅποι τὸ πρῶτον ἀφίεσαν τὸ περικαλλῶς ῥέον ὕδωρ . Οὕτω δὴ ἔμελλον μετὰ ταῦτα ὁ Ποσειδῶν καὶ ὁ Ἀπόλλων ποιήσειν · τότε δὲ πόλεμος καὶ θόρυβος ἐξῆπτο καὶ διεγήγερτο περὶ τὸ καλῶς κατεσκευασμένον τεῖχος , ἤχει δὲ τὰ δόρατα κατὰ τῶν πύργων ἀκοντιζόμενα · οἱ Ἕλληνες δὲ πλήκτρῳ Διὸς δαμασθέντες , ἐπὶ ταῖς βαθείαις ναυσὶ συγκεκλεισμένοι κατείχοντο , φοβούμενοι Ἕκτορα τὸν ἰσχυρὸν ἐπιστήμονα τοῦ πολέμου καὶ τῆς τροπῆς. οὗτος δὲ καθάπερ τὸ πρῶτον ἐμάχετο, ὅμοιος συστροφῇμε γάλου ἀνέμου · ὥσπερ δὲ ὅτε ἐν τοῖς κυσὶ , καὶ τοῖς
κυνηγοῖς ἀνδράσι κάπρος ἢ λέων περιστρέφεταιή δυ

ΠΑΡΑΦΡΑΣΙΣ . 243 

νάμει ἐπιῤῥωνύμενος , οὗτοι δὲ ἐν τάξει ἑαυτοὺς πα ρασκευάσαντες καὶ ἑτοιμάσαντες ἐναντίον ἵστανται καὶ βάλλουσι πυκνὰ δόρατα ἐκ τῶν χειρῶν , τούτου δὲ ἡ ἔνδοξος ψυχὴ οὐδέποτε φοβεῖται , οὐδὲ τρέπεται, ἡ ἄγαν δὲ προθυμία καὶ ανδρία ἀπέκτεινεν αὐτὸν , πυ ανώς τε περιστρέφεται , πειρώμενος τῶν τάξεων τῶν ἀνδρῶν , καὶ ὅπου ἂνὁρμήσῃ κατὰ τοῦτο ὑποχωροῦσιν αἱ τάξεις τῶν ἀνδρῶν · οὕτως ὁ ῞Εκτωρ κατὰ τὸν στρατὸν πορευόμενος εἱλεῖτο καὶ ἐστρέφετο , τοὺς ἑαυ τοῦ φίλους διεγείρων διαβῆναι τὴν τάφρον , οὐκ ἐτόλ μων δὲ οἱ ταχύποδες αὐτοῦ ἵπποι, πάνῃ δὲ ἐχρεμέτιζον , καὶ ἰδιάζουσαν φωνὴν ἀπετέλουν ἐπὶ τῷ ἄκρῳ τοῦ χείλουςἑστῶτες , ἐφόβει γὰρ καὶ εἰς δέος ἦγεν ἡ τάφρος ἡ πλατεῖα · οὔτ᾽ οὖν ὑπερπηδῆσαι ἐγγὺς , οὔτε περάσαι εὔκολος ἦν , ὄχθαι γὰρ ὑψηλαὶ καὶ με γάλαι περὶ πᾶσαν ἵσταντο ἀφ' ἑκατέρου μέρους , ὑπεράνω δὲ ξύλοις ὀρθοῖς ἄνω εἰς ὀξὺ λήγουσιν ἥρ μοστο , ἅπερ ἔπηξαν οἱ υιοὶ τῶν Ἑλλήνων πυκνὰ καὶ μεγάλα , ἀνδρῶν πολεμίων αποφυγήν·ἐκεῖ δὲ οὐκ ἂν ῥᾳδίως ἵππος ἕλκων τὸ εὔτροχον ᾤχημα εἰσῆλθε · πεζοὶ δὲ προεθυμοῦντο καὶ ὥρμων , εἰ τελέσουσι καὶ παρελεύσονται· τότε τοίνυν ὁ Πολυδάμας παραγενόμενος εἶπε πρὸς τὸν εὔτολμον Εκτορα · ΩἝκτορ , καὶ ἄλλοι ἡγεμόνες τῶν Τρῴων καὶ τῶν βοηθῶν , α βούλως κατὰ τὴν τάφρον ἄγομεν τοὺς ταχεῖς ἵππους, αὕτη δὲ πάνυ χαλεπή ἐστι περᾷν , ξῦλα γὰρἐπ᾽ αὐτῇ εἰς ὀξὺ λήγοντα ἵστανται , περὶ ταῦτα δὲ τὸ τεῖχος τῶν Ἑλλήνων , ἔνθα οὐδαμῶς ἐστι καταβῆναι, ούτ δὲ πολεμεῖν τοῖς ἱππεῦσι , στένωμα γὰρ , ὅπου τραπήσεσθαι ὑπολαμβάνω . εἰ μὲν γὰρ παντελῶς δυσνοῶν κενοῖ καὶ ἐκπορθεῖ τὰ Ἑλλήνων Ζεὺς ὁ ἐν ὕψει βροντῶν, τοῖς Τρασὶν δὲ ἐθέλει βοηθεῖν , ὄντως ἂνἔχωγε βουλοίμην, καὶ νῦν ευθέως τοῦτο γενέσθαι, ἄνευ ὕμνου καὶ εὐφημίας (ανωνύμους ) φθαρῆναι τοὺς Ἕλλη νὰς ἐνταυθοῖ πόῤῥω τοῦ Αργους · ἐὰν δὲ ὑποστρέ

ΠΑΡΑΦΡΑΣΙΣ . 245 δέ ~ ψωσι καὶ γένηται πάλιν δίωξις ἐκ τῶν νεῶν , καὶ τῇ τάφρῳ ἐμπέσωμεν τῇ ὀρωρυγμένῃ , οὐκέτι μετὰ ταῦτα ὑπολαμβάνω , οὐδὲ μηνυτὴν ἀπελθεῖν εἰς του πίσω πρὸς τὴν πόλιν , κυκλωθέντων ἡμῶν ὑπὸ τῶν Ἑλλήνων . ἀλλ᾿ ἄγετε ὥσπερ ἂν εἴπω ἐγώ , πάντες ὑπακούωμεν·τοὺς μὲν ἵππους οἱ ὑπηρέται κατεχέτωσαν ἐπὶ τῇ τάφρῳ , ἡμεῖς δὲ πεζοί , ὅπλοις καθωπλισμένοι , πάντες αθρόοι ἀκολουθῶμεν τῷ Ἕκτορι οἱ Ἕλληνες δὲ οὐ μενοῦσιν , εἰ δὴ αὐτοῖς ἤγγικε τὸ τῆς φθορᾶς τέλος. Οὕτως εἶπεν ὁ Πολυδάμας· ἤρεσκεν δὲ τῷ ῞Εκτορι ὁ λυσιτελὴς λόγος · εὐθέως δὲ ἐκ τοῦ δίφρου σὺν τοῖς ὅπλοις εἰς γῆν κατεπήδησεν . οὐ μὴν δὲ οἱ ἄλλοι Τρῶες ἀπὸ τῶν ἵππων ἐκρέμαν το , ἤτοι ἔφιπποι ἦσαν , ἀλλὰ σύμπαντες ἐφώρμησαν , ἐπεὶ ἐθεάσαντο τὸν ἐνδοξότατον Ἕκτορα Ἕκαστος μὲν οὖν μετὰ ταῦτα τῷ ἑαυτοῦ ἡνιόχῳ ἐπέταττε τοὺς ἵππους καλῶς σὺν τάξει κατέχειν αὐτοῦ ἐπὶ τῇ τάφρῳ · οὗτοι δὲ διακριθέντες , ἑαυτοὺς συν τάξαντες , εἰς πέντεμέρη διατεταγμένοι,μετὰ τῶν ἡγεμόνων εἵποντο . Οὗτοι μέντοι μετὰ τοῦ Ἕκτορος ἐς χώρουν καὶ τοῦ ἀμέμπτου Πολυδάμαντος ,οἵτινες καὶ πλείους καὶ βελτίους ἦσαν , προτεθύμηνται δὲ μᾶλλον τὸ τεῖχος καθελόντες ἐπὶ ταῖς βαθείαις ναυσὶ πολεμεῖν · καὶ τρίτος αὐτοῖς ἠκολούθει ὁ Κεβριόνης παρὰ δὲ τῷ ἁρματι ἄλλον κατέλιπεν ὁ ῞Εκτωρ χείρονα τοῦ Κεβριόνου · τοῦ δευτέρου δὲ τάγματος ὁ Πάρις ἡγεῖτο , καὶ ὁ ἀνδρεῖος ᾿Αλκάθρος καὶ ὁ Ἀγήνωρ · τοῦ τρίτου δὲ Ἕλενος , καὶ ὁ τοῖς θεοῖς ὅμοιος τὴν μορφὴν Δηίφοβος , οἱ δύο υἱοὶ τοῦ Πριάμου · τρίτος δὲ ἦν ὁ ἥρως Ἄσιος , Ἄσιος ὁ υἱὸς τοῦ Ὑρτάκου , ὃν ἐκ τῆς ᾿Αρίσβης ἤνεγκαν ἵπποι διάπυροι , εὐμεγέ θεις ἀπὸ Σελλήεντος τοῦ ποταμοῦ . τοῦ τετάρτου δὲ ἡγεῖτο ὁ καλὸς υἱὸς τοῦ ᾿Ἀγχίσου Αἰνείας , σὺν αὐτῷ

ΠΑΡΑΦΡΑΣΙΣ . 247 δὲ καὶ οἱ δύο υἱοὶ τοῦ ᾿Ἀντήνορος , ὅ τε Ἀρχέλοχός καὶ ὁ ᾿Ακάμας καλῶς ἔμπειροι πολέμου παντὸς· Σαρπηδὼν δὲ ἦρχε τῶν ὑπερενδόξων βοηθῶν, προσέλαβε δὲ καὶ τὸν Γλαῦκον , καὶ τὸν πολεμικὸν ᾿Αστεροπαῖον , οὗτοι γὰρ αὐτῷ ἔδοξαν διακεκριμένως εἶναι κράτιστοι πάντων ἄλλων μετά γε αὐτὸν , οὗτος δὲ καὶ ἐπὶ πᾶσι διέπρεπε καὶ ἔξοχος ἦν . οὗτοι δὲ ἐπειδὴ ἀλλήλους ἐπύκνωσαν καὶ κατέφραξαν ταῖς κατεσκευασμέναις βύρσαις , ἤτοι ταῖς ασπίσιν , ὥρμησαν εὐθὺ τῶν Ἑλλήνων ἔνθερμοι καὶ προτετραμμένοι , οὐδέτοι ᾤοντο αὐτοὺς ἀνθέξειν , ἀλλ᾽ ἐν ταῖςμελαίναις ναυσὶν ἐμπεσεῖσθαι . Τότε οἱ μὲν ἄλλοι Τρῷες, καὶ οἱ πόῤῥωθεν κεκλημένοι βοηθοὶ τῇ συμβουλῇ τοῦ αμέμπτου Πολυδάμαντος ἐπείθοντο , ἀλλ᾽ οὐχ ὁ υἱὸς τοῦ Ὑρτάκου ὁ ἡγεμὼν τῶν ἀνδρῶν ἤθελεν αὐτόθι καταλιπεῖν τούς τε ἵππους , καὶ τὸν θεράποντα ἡνίοχιν , ἀλλὰ σὺν αὐτοῖς προσήγγισε ταῖς ταχεῖαις ναυσὶν , ὁ μωρὸς καὶ ἀνόητος , οὐδὲ ἔμελλεν τὰς θανατηφόρους μοίρας διαφυγών, τοῖς ἵπποις καὶ τοῖς ἐχήμασιν ἡδόμενος , ἐκ τῶν νεῶν εἰς τοὐπίσω ὑποστρέψειν εἰς τὴν Ἴλιον τὴν ὑψηλὴν, καὶ κατάπνεςμένη, ανέμοις · πρότερον γὰρ αὐτὸν ἡ κακώνυμος μοῖρα περιεκάλυψε δόρατι τοῦ Ἰδομενέως τοῦ λαμπροῦ υἱοῦ τοῦ Δευκαλίωνος ὥρμησε γὰρ ἐπὶ τὸ ἀριστερὸν μέρος τῶν νεῶν , ὅπου οἱ Ἕλληνες ἐκ τοῦ πεδίου συνήρχοντο σὺν τοῖς ἵπποις καὶ τοῖς ὀχήμασιν. ἐκεῖσε δὴ τούς τε ἵππους καὶ τὸ ὄχημα διήγαγεν , οὐ δὲ ταῖς πύλαις ἐπικειμένας τὰς σανίδας εὗρε , καὶ τὸ μακρὸν ξύλον τὸ συνέχον τὰς θύρας · ἀλλ᾽ ἦνεςγμένας κατεῖχον αὐτὰς ἄνδρες , ὅπως τινὰ τῶν φίλων σώσειαν φεύγοντα ἐκ τοῦ πολέμου ἐπὶ τὰς ναῦς . ἐκεῖ. σε δὴ κατ᾽ εὐθὺ ἐπὶ φρονήματι ἐπαιρόμενος ἤλαυνε τοὺς ἵππους , οἱ δὲ συνείποιτο οξέως κεκραγότες, ζήθησαν γὰρ μηκέτι τοὺς Ἕλληνας ἀνθέξειν , ἀλλ᾽ ἐν ταῖς μελαίναις ναυσὶν ἐμπεσεῖσθαι · οἱ μωροὶ καὶ

ΠΑΡΑΦΡΑΣΙΣ. 249 2 ἀνόητοι · εὗρον δὲ ἐν ταῖς πύλαις δύο ἄνδρας αρίσους , τοὺς μεγαλοψύχους υἱοὺς τῶν πολεμιστῶν Λαπιθῶν , τὸν μὲν ὑἱὸν τοῦ Πειρίθου τὸν ἰσχυρὸν Πολυποίτην , τὸν δὲ Λεοντέα τὸν ὅμοιον τῷ ἀνθρωποκτόνῳ ῎Αρει . Οὗτοι μὲν οὖν ἔμπροσθεν τῶν ὑψηλῶν πυλῶν· ἵσταντο , ὥσπερ ὅτε δρύες ὑψηλαὶ ἐν τοῖς ὄρεσιν ἵστανται , αἵτινες τὸν ἄνεμον μένουσαι φέρουσι , καὶ τὸν ὄμβρον πάντα τὸν χρόνον ῥίζαις μεγάλαις , καὶ ἐπὶ πολὺ διηκούσαις ἐφηρμοσμέναι καὶ ἐπεστηριγμέναι·οὕτω δὴ οὗτοι χερσὶ καὶ δυνάμει θαῤῥοῦντες παρέμενον ἐπιόντα τὸν μέγαν Ἄσιον , οὐδὲ ἔφευγον. οὗτοι δὲ ἐπ᾿ εὐθείας ἐπὶ τὸ καλῶς κατεσκευασμένον τεῖχος τὰς ξηρὰς βύρσας , ἤτοι τὰς ἀσπίδας , εἰς ὕψος ἄραντες ἐχώρουν σὺν μεγάλῳ θορύβῳ οἱ περὶ τὸν βασιλέα Ἄσιον , καὶ Ἰαμενὸν , καὶ Ὀρέστην , καὶ ᾿Ἀκάμαντα τὸν υἱὸν τοῦ ᾿Ἀσίου, καὶ Θόωνα , καὶ Οἰνόμαον . οὗτοι δὴ τέως μὲν τοὺς εὐόπλους Ἕλληνας διήγειρον ἐντὸς ὄντες , μάχεσθαι ὑπὲρ τῶν νεῶν · ἐπειδὴ δὲ εἰς τὸ τεῖχος ἐφωρμημένους ἐθεάσαντο τοὺς Τρῷας , βοὴ δέ τε καὶ φυγὴ τῶν Ἑλλήνων ἐγένετο , ἐξελθόντες αὐτοὶ ἔμπροσθεν τῶν πυλῶν ἐμάχοντο , χοίροις ἀγρίοις ὅμοιοι , οἵτινες ἐν τοῖς ὄρεσιν ἐπιδέχονται θόρυβον ἀνδρῶν καὶ κυνῶν ἐπερχόμενον , καὶ πλαγίως ὁρμῶντες περὶ ἑαυτοὺς κατακλῶσι τὴν ὕλην πρόῤῥιζον ἐκτέμνοντες , ὑπὸ τῶν ὀδόντων δὲ κτύπος ἀποτελεῖται , ἕως ἂν τρώσας τις αὐτοὺς ἀφέληται τὴν ψυχήν . οὕτως ἐν τοῖς στήθεσι τούτων ἐψός φει ὁ λαμπρὸς σίδηρος , ἐξ ἐναντίας πληττομένων , πάνυ δὲ γενναίως ἐπολέμουν , τοῖς λαοῖς ἄνωθεν θαῤῥοῦντες καὶ τῇ ἰσχύϊ . οὗτοι δὲ ἀπὸ τῶν καλῶς ᾠκοδομημένων πύργων λίθοις χειροπλήθεσιν 

ΠΑΡΑΦΡΑΣΙΣ . 251 

ἔβαλλον , μαχόμενοι ὑπέρ τε ἑαυτῶν , καὶ τῶν σκηνῶν , καὶ τῶν ταχειῶν νεῶν . ὥσπερ δὲ νιφάδες ἔπιπτον ἐπὶ τὴν γῆν , ὥσπερ ἄνεμος σφοδρὸς τὰ σκιώδη νέφη συνταράξας πυκνὰς κατέχειν ἐπὶ τῇ πολλὰ τρεφούσῃ γῇ , οὕτως ἐκ τῶν χειρῶν τούτων τὰ βέλη ἐξ χέοιτο , καὶ τῶν Ἑλλήνων , καὶ τῶν Τρῴων , αἱ περικεφαλαίαι δὲ αὐτῶν ξηρὸν ἦχον ἀπετέλουν, πληττόμεναι λίθοις τραχέσιν , καὶ αἱ ὀμφαλοὺς ἔχουσαι ἀσπίδες . Τότε τοίνυν ἐστέναξε , καὶ τοὺς ἑαυτοῦ μηροὺς ἔπληξεν Ἄσιος ὁ υἱὸς τοῦ Ὑρτάκου , καὶ δεινοπαθήσας ἔλεγε λόγον · Ω Ζεῦ πάτερ , ὄντως δήπου καὶ σὺ ψεύστης ἐγεγόνεις , καὶ μάλα ,οὐ γὰρ ἔγωγε ᾠήθην τοὺς ἥρωας Ἕλληνας καθέξειν (ὑπομεῖναι) τὴν ἡμετέραν ἰσχὺν , καὶ τὰς ἀπροσπε λάστους͵χεῖρας · οὗτοι δὲ καθάπερ σφῆκες κατὰ τὸ μέσον εὐκίνητοι , καὶ μέλισσαι τοὺς φωλεοὺς ποιοῦσιν ἐν ὁδῷ ( παρ᾽ ὁδὸν ) τραχείᾳ( αν ) , οὐδὲ καταλείπουσι τὸν κοῖλον οἶκον , ἀλλὰ παραμένοντες ἄνδρας κυνηγοὺς ἐρεθίζοντας , μάχονται ὑπὲρ τῶν τέκνων αὐτῶν · οὕτως αὐτοὶ οὐ βούλονται , καίπερ ὄντες δύο , τῶν πυλῶν ἀναχωρῆσαι , πρὶν ἢ κατακτεῖναι , ἢ κρατηθῆναι . Οὕτως εἶπεν , οὐκ ἔπειθε δὲ τὴν τοῦ Διὸς διάνοιαν, ταῦτα λέγων, τῷ Ἕκτορι γὰρ ἐβούλετ' αὐτῷ ἡ ψυχή παρασχέσθαι δόξαν · οἱ ἄλλοι δὲ περὶ τὰς ἄλλας πύλας ἐπολέμουν πόλεμον . χαλεπὸν δέ ἐστιν εἰπεῖν με ταῦτα πάντα καθάπερ θεόν . πανταχοὶ γὰρ περὶ τὸ λίθινον τεῖχος ηγέρθη θεήλατον πῦρ, ἤτοι μάχη διάπυρος· οἱ Ἕλληνες δὲ καίπερ λυπούμενοι καὶ ἀλγοῦντες , ἐξ ἀνάγκης μέν · τοι ἐμάχοντο ὑπὲρ τῶν νεῶν . οἱ θεοὶ δὲ ἡλγήκεσαν τὴν ψυχὴν ἅπαντες , ὅσοι τοῖς Ἕλλησι σύμμαχοι τοῦ πολέμου ἐτύγχανον . συνῆψαν δὲ οἱ τῶν Λαπιθῶν υἱοὶ πόλεμον καὶ μάχην. τότε δὴ ὁ τοῦ Πειρίθου υἱὸς , καὶ ὁ ἰσχυρὸς Πολυποίτης δόρατι ἔτρωσε

ΠΑΡΑΦΡΑΣΙΣ . 253
~ <!
τὸν Δάμασον , διὰ τῆς χαλκᾶς παραγναθίδας ἐχούσης περικεφαλαίας , οὐκ ἐκώλυσεν δὲ ἡ σιδηρᾶ περικεφαλαία , ἀλλὰ δι᾿ ὅλου ἡ σιδηρᾶ ἐπιδορατὶς ἔσχισε τὸ ὀστοῦν , ὁ ἐγκέφαλος δὲ ἐντὸς ἅπας διάβροχος γέγονεν αἵματι , ἐδάμασε δὲ καὶ κατειργάσατο αὐτὸν προθύμως ὁρμῶντα . μετὰ ταῦτα δὲ
Πύλωνα καὶ Ὄρμενον ἀπέκτεινε. Λεοντεὺς δὲ ὁ κλάδος τοῦ Ἄρεος͵ τὸν υἱὸν τοῦ Ἀντιμάχου τὸν Ἱππόμαχον ἔτρωσε δόρατι κατὰ τὴν θωρακοζώνην ἐπιτυχῶν ,
εἶτα ἐκ τῆς ξιφοθήκης ἑλκύσας τὸ τμητικὸν ξίφος , πρῶτον μὲν Ἀντιφάτην ἐφορμήσας διὰ τοῦ στρατοῦ ἔπληξεν ἐκ τοῦ σύνεγγυς· οὗτος δὲ πεσὼν ἐπὶ τὰ
μετάφρενα τῷ ἐδάφει ἐπεστηρίχθη· μετὰ τοῦτο δὲ Μένωνα , καὶ Ἰαμενὸν , καὶ Ὀρέστην , ἅπαντας ἀλλεπαλλήλους καθεῖλεν ἐπὶ τὴν πολλὰ τρέφουσαν γῆν .
ὅτε δ᾽ οὗτοι αὐτοὺς ἀφοροῦντο τὰ λαμπρὰ ὅπλα , τότε οἱ νέοι οἵτινες εἵποντο τῷ Πολυδάμαντι καὶ τῷ Εοἳ πλείους καὶ βελτίους ἦσαν , προτεθύμωνται
δὲ μᾶλλον τό τε τεῖχος καθαιρήσειν , καὶ ἐμπρήσειν πυρὶ τὰς ναῦς · οὗτοι δὴ ἔτι ἐμερίμνουν ἐπὶ τῇ τά φρῷ ἑστῶτες · ὄρνις γὰρ αὐτοῖς ἐπέπτη περᾷν ὥρμη
μένοις , ἀετὸς ἐν ὕψει πετόμενος ἐπὶ τὰ ἑαυτοῦ ἀριστερὰ τὸν Τρωϊκὸν λαὸν ἀφορίζων φονικὸν( πυῤῥὸν -μαγμένοι) δράκοντα φέρων τοῖς ὄνυξι , μέγιστον ,
ζῶντα , ἔτι ὑποκινούμενον , καὶ οὔπω ἐπελανθάνετο τῆς μάχης , ἔδακε γὰρ καὶ ἔτρωσεν αὐτὸν και τέχοντα παρὰ τὸ στῆθος ἐγγὺς τοῦ λαιμοῦ , πάνω
ἐπικαμφθεὶς εἰς τουπίσω · οὗτος δὲ ἀφ᾿ ἑαυτοῦ ἀφῆκεν αὐτὸν ἐπὶ τὴν γῆν ταῖς ἀλγηδόσιν ὀδυνώμενος( nθεὶς ) , κατέβαλε δὲ ἐν τῷ μέσῳ τοῦ στρατοῦ · αὐτὸς
δὲ βοήσας. ἐπέτετο τῷ πνέοντι ἀνέμω δοὺς ἑαυτόν · Τρῶες δὲ ἐφοβήθησαν ὡς ἐθεάσαντο τὸν ποικίλον καὶ πολύστικτον ὄφιν κείμενον ἐν τῷ μέσῳ , σημεῖον τοῦ τὴν αἰγίδα φοροῦντος Διός . Τότε τοίνυν ὁ Πολυδάμας ς παραγενόμενος εἶπε πρὸς τον θρασὺν Ἕκτορα · Ω

ΠΑΡΑΦΡΑΣΙΣ . 255

Ὦ Ἕκτορ , πάντοτε μέν μοι ἐπιτιμᾶς ἐν ταῖς δημηγορίαις χρηστὰ νοοῦντι , οὐδὲ γὰρ πρέπει δημότην ὄντα παραλογιστικῶς καὶ ἔξω τοῦ δέοντος δημηγορεῖν,
οὔτ᾽ ἐν βουλῇ, οὔτέ ποτε ἐν πολέμῳ , τὸ σὸν δὲ κράτος αεὶ αὔξειν . νῦν δ᾽ ἂν καταλέξω καθάπερ μοι δοκεῖ εἶναι κράτιστα · μὴ πορευθῶμεν πολεμήσοντες τοῖς Ἕλλησιν περὶ τῶν νεῶν , οὕτω γὰρ οἶμαι συντελεσθῆναι , εἰ κατ᾽ ἀλήθειαν οὗτος ὁ ὄρνις ἐπέπτη τοῖς Τρωσὶ περᾷν παρωρμημένοις ὁ εἰς ὕ
μος πετόμενος αετὸς , ἐπὶ τὰ ἑαυτοῦ ἀριστερὰ τὸν Τρωϊκὸν λαὸν ἀφορίζων αἵματι πεφοινιγμένον δρακοντα φέρων τοῖς ὄνυξιν μέγιστον ζῶντα , ταχέως
δὲ ἀφῆκεν αὐτὸν πρὶν ἀφικέσθαι εἰς τὰ προσφιλῆ οἰκήματα , οὐδὲ λαβὼν ἤνεγκε δοῦναι τοῖς ἑαυτοῦ τέκνοις · οὕτως͵ ἡμεῖς , εἴπερ τὰς πύλας καὶ τὸ τεῖχος τῶν Ἑλλήνων διαῤῥήξομεν καὶ καθαιρήσομεν δυνάμει μεγάλη , υποχωρήσουσι δὲ οἱ Ἕλληνες , οὐ κατὰ τὸ δέον ἐκ τῶν νεῶν πορευσόμεθα τὰς αὐτὰς
ὁδοὺς , πολλοὺς γὰρ τῶν Τρῴων ἀποβαλοῦμεν , οὓς ἂν οἱ Ἕλληνες σιδήρῳ αποκτείνωσι (ἀφανίσωσι) μαχόμενοι περὶ τῶν νεῶν · οὕτως ἐξηγεῖτο ( ήσατο )
ὁ μάντις , ὃς σαφῶς ἐν τῇ ψυχῇ ἐπίστατο τὰ σημεῖα , καὶ οἱ λαοὶ ἐπείθοντο αὐτῷ . Πρὸς τοῦτον δὲ δεινῶς ὑποβλεψάμενος εἶπεν ὁ ῥᾳδίως τὴν περικε
φαλαίων κινῶν Εκτωρ · Ὦ Πολυδάμα , σὺ μὲν οὐ κέτι ἐμοὶ προσφιλῆ ταῦτα λέγεις · οἶδάς που καὶ ἄλλον λόγον βελτίονα τούτου λογίσασθαι ; εἰ δὲ
κατ᾽ ἀλήθειαν τοῦτον ἀπὸ κρίσεως λέγεις , ἀπώλε σαν ἄρα αὐτοὶ οἱ θεοὶ τὴν διάνοιάν σου , ὃς κελεύεις ἐπιλαθέσθαι με τῶν τοῦ μεγαλοκτύπου Διὸς βουλῶν , ἅς τινας αὐτός μοι ὑπέσχετο καὶ ἐπένευσε . σὺ δὲ οἰωνοῖς τοῖς ἐκτεταμένας τὰςπτέρυγας ἔχου σι παραγγέλλεις πείθεσθαι , ὧν οὐδαμῶς ἐπιστρέ
φομαι , οὐδὲ φροντίζω , ἐάν τε ἐπὶ τὰ δεξιὰ πέτων

ΠΑΡΑΦΡΑΣΙΣ. 257 

기 1 και πρὸς τὴν ἕω καὶ τὸν ἥλιον , ἤτοι τὰ ἀνατολικά μέρη , ἐάν τε ἐπὶ τὰ ἀριστερὰ πρὸς τὰς σκοτεινὰς δυσμάς· ἡμεῖς δὲ τῇ τοῦ μεγάλου Διὸς βουλῇ ὑπακούωμεν , ὃς πάντων τῶν θνητῶν καὶ τῶν ἀθανάτων βασιλεύει · εἷς μόνον ἄριστος οἰωνός ἐστιν ὁ ὑπὲρ τῆς πα τρίδος κελεύων ἀγωνίζεσθαί τε καὶ μάχεσθαι. τίποτε σὺ φοβῇ τὸν πόλεμον καὶ τὴν μάχην ; καὶ γὰρ ἂν οἱ ἄλλοι πάντες ἀναιρεθῶ μενἐπὶταῖς ναυσὶ τῶν Ἑλλήνων , σοί γε οὐκ ἔσιν δέος αναιρεθήναι, οὐ γάρ σοι καρδία μένουσα ἐν τοῖς πολέμοις , οὐδὲ μάχεσθαι πεφυκυῖα · εἰ δὲ σὺ ἀποστήσῃ τῆς μάχης , ἤ τινα ἄλλον παραπείσας λόγοις, αποστήσεις τε πολέμε , εὐθέως πληχεὶςὑπὸ τοῦ ἐμοῦ δόρατοςἀπολέσεις τὴν ψυχήν .Οὕτω δὴ εἰπὼνπροωδοποίει , οὗτοιδὲ συνείποντοσὺν βοῇ ἀῤῥήτῳ . Ζεὺς δὲ ὁ τοὺς ἐναντίους κεραυνῷ τρέπων ἐ πήγειρεν ἀπὸ τῶν ἀκρωρείων τῆς Ιδης συστροφὴν μεγάλην ἀνέμου , ἥτις δὴ εὐθὺ τῶν νεῶν κονιορτὸν φερε , τὸν τῶν Ἑλλήνων δὲ νοῦν ἡπάτα καὶ ἔβλαπτε , τοῖς Τρωσὶ δὲ καὶ τῷ Ἕκτορι δόξαν παρειχετο . τούτου δὴ τοῖς σημείοις θαῤῥοῦντες καὶ τῇ ἰσχύϊ , ῥῆξαι καὶ καθελεῖν τὸ μέγα τεῖχος τῶν Ἑλλήνων διάπειραν ἐποιοῦντο . Τὰς κλίμακας μὲν οὖν ἐπὶ τοὺς πύργους εἷλκον , καὶ κατέβαλον τοὺς προμαχῶνας , καὶ τοὺς ὑφεστῶτας προβεβλημένους λίθους διώρυττον , οὓς δὴ οἱ Ἕλληνες πρῶτον ἐν τῇ γῇ κατέθηκαν , εἶναι ὑποστηρίγματα τοῦ τείχους. τού τους οὗτοι εἰς τοὐπίσω εἷλκον , ἤλπιζον δὲ τὸ τῶν Ἑλλήνων τεῖχος διαῤῥήξειν καὶ καθαιρήσειν , οὐδὲ δήπου οἱ Ἕλληνες ἀνεχώρουν τῆς ὁδοῦ καὶ τῆς ὁρμῆς, ἀλλ᾽ οὗτοί γε περιφράξαντες τοὺς προμαχώνας δέρμασι βοῶν , ἤτοι ἀσπίσιν , ἔπληττον ἀπ᾿ αὐτῶν τοὺς πολεμίους ἐρχομένουςὑπὸ τὸ τεῖχος . ἀμφότεροι δὲ οἱ Αἴαντες κελεύοντες ἐπὶ τοῦ τείχους ἐπὶ πᾶν μέρος ἐς πορεύοντο , τὴν τῶν Ἑλλήνων προθυμίαν παροξύνοντες η ἄλλον προσηνέσιν ἐκολάκευον , ἄλλον σκληροῖς

ΠΑΡΑΦΡΑΣΙΣ . 259

λόγοις ὠνείδιζον , ὅντινα ἂν θεάσαιντο τοῦ πολεμεῖν ἀφιστάμενον , λέγοντες· Ω φίλοι, ὅστις Ἑλλήνων ἔξοχος , καὶ ὅστις μέσος , καὶ ὅστις χείρων ἐστὶν ἐπειδὴ οὐχ ἅπαντες ὅμοιοί εἰσιν ἄνδρες ἐν τῷ πολέμῳ , νῦν πάρεστιν ἅπασιν ἔργον , καὶ δὴ καὶ ὑμεῖς τοῦτο πάντες ἐπίστασθε , μηδεὶς εἰς τοὐπίσω στραφήτω ἐπὶ τὰς ναῦς τοῦ ἀπειλοῦντος ἀκούων , ἀλλ᾽ εἰς τὸ ἔμπροσθεν ὁρμᾶτε, καὶ ἀλλήλοις παρακελεύεσθε, εἴπως ὁ Ζεὺς δοίη ὁ οὐράνιος ὁ τὴν ἐν ταῦθα ἔριν ἀποκρούσαντας διώκειν τοὺς πολεμίους ἐπὶ τὴν πόλιν . Οὕτως οὗτοί γε προφωνοῦντες , τὸν πόλεμον παρώξυνον τῶν Ἑλλήνων· τούτων δὲ ὥσπερ αἱ νιφάδες τῆς χιόνος καταφέρονται πυκναί τε καὶ τὸν · καιρὸν τοῦ χειμῶνος , ὁπηνίκα ὥρμητο ὁ βουλευτικὸς Ζεὺς νίφειν , δεικνύων τοῖς ἀνθρώποις τὰ ἑαυτοῦ βέλη , καταπραΰνας δὲ τοὺς ἀνέμους νίφει ἀσφαλῶς καὶ ἀμεταβλήτως ὅπως περικαλύψῃ τῶν μεγάλων ορέων τὰς ἀκρωρείας , καὶ τὰ προνενευκότα ἄκρα , καὶ τὰ - ἀνθοῦντα πεδία , καὶ τὰ λιπαρα καὶ ἐπικερδῆ ἔργα τῶν ἀνδρῶν , καὶ ἐπὶ τοῖς τῆς λευκῆς θαλάσσης λιμέσι , καὶ ταῖς ἀκταῖς κέχυται ἡ χιών · τὸ κῦμα δὲ προσρηγνύμενον αὐτῇ κωλύεται τῆς ὁρμῆς , καὶ τὰ · ἀλλὰ πάντα ἐπικέκρυπται καὶ κεκάλυπται ἄνωθεν ἡνίκα ὁ τοῦ Διὸς ὑετὸς λάβρως κάτεισιν ( ὁπόταν ὁ τοῦ Διὸς νιφετὸς ἐπέλθῃ) . οὕτω πρὸς ἑκάτερον μέρος τούτων λίθοι πυκιοὶ ἐπέτοντο , οἱ μὲν ἐπὶ τοὺς Τρῳας , οἱ δὲ ἐκ τῶν Τρῴων ἐπὶ τοὺς Ἕλληνας πεμπό- μενοι , ὑπὲρ τὸ τεῖχος δὲ ἅπαν κτύπος ηγέρθη , οὐ- · δὲ τότε γε οἱ Τρῶες καὶ ὁ λαμπρὸς Ἕκτωρ διέῤῥηξαν ἂν καὶ καθεῖλον τὰς πύλας τοῦ τείχους, καὶ τὸν μακρὸν μοχλὸν , εἰ μὴ ἄρα Ζεὺς ὁ βουλευτικὸς Σαρπηδόνα τὸν ἑαυτοῦ υἱὸν διήγειρεν ἐπὶ τοὺς Ἕλληνας ὥσπερ εὐθέως δὲ τὴν πανταχόθεν ἴσην, ἤτοι κυκλοτερῆ ἀσπίδα ἔμπροσθεν ἐκράτησε τὴν κα

ΠΑΡΑΦΡΑΣΙΣ. 261 

λήν , τὴν χαλκῆν , τὴν ἔξω χαλκὸν ἔχουσαν , ἣν δὴ ὁ χαλκεὺς ἔξωθεν χαλκῷ περιεκάλυψεν , ἔνδοθεν δὲ βύρσας ἔῤῥαψε συχνὰς ,χρυσαῖς ῥάβδοις ἐκτεταμέ‐ ναις ἀπὸ ἴτυος εἰς ἴτυν · ταύτην δὴ οὗτος ἔμπροσθεν κρατήσας δύο δόρατα σείων , ὥρμησε πορεύεσθαι καθάπερ λέων ἐν ὄρεσι τεθραμμένος , ὅστις ἂν ἐνδεὺς ἐπὶ πολὺ ὑπάρχῃ κρεάτων , προτρέπει δὲ αὐτὸν ἡ ἀνδρεία ψυχὴ , καὶ εἰς τὸν πυκνὸν δόμον , ἤτοι τὴν εὖ κατεσκευασμένην ἔπαυλιν ἀφικέσθαι πείραν ληψόμενος τῶν θρεμμάτων · ἐὰν γὰρ εὕρῃ αὐτόθι ἄνδρας ποιμένας, μετὰ κυνῶν καὶ δοράτων φυλάττοντας περὶ τὰ θρέμματα , οὐ βούλεται ἀναχωρεῖν τῆς ἐπαύλεως , μὴ πρύτερον πεῖραν ἑαυτοῦ δοὺς ἢ λαβών, ἀλλ᾽ οὗτος δὴ ἢ ἥρπασέ τι ἐπιπηδήσας , ἢ καὶ αὐτὸς ἐτρώθη ἐν πρώτοις δόρατι ἀπὸ ταχείας χειρός . οὕτω δὴ τότε τὸν ἰσόθεον Σαρπηδόνα ανέπεισε καὶ παρώρμησεν ἡ ψυχὴ ἐπὶ τὸ τεῖχος ὁρμῆσαι, καὶ δι αῤῥῆξαι καὶ καθαιρῆσαι τοὺς προμαχῶνας. εὐθέως δὲ πρὸς τὸν Γλαῦκον εἶπε τὸν υἱὸν τοῦ Ἱππολόχου Ω Γλαῦκε , τί δὴ ἡμεῖς τετιμήμεθα , καὶ δεδοξάσμεθα μάλιστα προκαθεδρείᾳ καὶ κρέασι , καὶ ὑπερχει λέσι ποτηρίοις ἐν τῇ Λυκία , πάντες δὲ ὥσπερ θεοὺς ἡμᾶς ὁρῶσι , καὶ τόπον ἐπίλεκτον καρπούμεθα μέγαν παρὰ τὰς ὄχθας τοῦ Ξάνθου ποταμοῦ , εὐειδῆ , γῆς δενδροφόρου , καὶ ἀρούρας σιτοφόρου ; διὰ τοῦτο νῦν δεῖ ἐν τοῖς πρώτοις τῶν Λυκίων ὄντας ἵστασθαι, καὶ τῆς διαπύρου καὶ καυστικῆς μάχης ἐναντίον ἐλθεῖν , ἵνα τις τῶν ἀσφαλῶς ὡπλισμένων Λυκίων οὕτως εἴπῃ · Οὐ μὴν ἄδοξοι βασιλεύουσι τῆς Λυκίας οἱ ἡμέτεροι βασιλεῖς , καὶ λιπαρα θρέμματα ἐσθίουσι, καὶ οἶνον ἐξαίρετον , ἥδιστον πίνουσιν , ἀλλὰ δὴ καὶ δύναμις αὐτοῖς ἀγαθὴ καὶ γενναία , ἐπειδὴ ἐν τοῖς πρώτοις τῶν Λυκίων πολεμοῦσιν · Ω προσφιλές

ΠΑΡΑΦΡΑΣΙΣ . 263 ~ αει δὴ μέλλοιμεν καὶ ἀθάνατοι ἔσεσθαι , οὔτ᾽ ἄν σε πέμποιμι εἰς τὸν τοὺς ἄνδρας δοξάζοντα πόλεμα · νῦν δὲ , καὶ γὰρ μοῖραι θανατηφόροι πάρεισιν , ἀναρίθμητοι , ἃς οὐκ ἔστι δυνατὸν ἄνθρωπον θνητὸν ἐκφυγεῖν , οὐδὲ ἐκκλίναι , ἴωμεν , ἢ καύχημά τιν πιρέξομεν , ἤ τις ἡμῖν . Οὕτως εἶπεν , οὐδὲ Γλαῦκα ανεχώρησεν ,οὐδὲ ἠπείθησεν . οἱ δὲ κατ᾽ εὐθὺ ἐ χόρησαν , τὸ μέγα στράτευμα τῶν Λυκίων ἄγοντες. τοίτους δὲ θεασάμενος Μενεσθεὺς ὁ υἱὸς τοῦ Πετεοῦ ἐφοβήθη , πρὸς τὸν πύργον γὰρ αὐτοῦ ἐπορεύοντο χαλεπότητα επιφέροντες · περιεβλέψατο δὲ ἀνὰ τὸ τεῖχος τῶν Ἑλλήνων, εἴτινα θεάσαιτο τῶνἡγεμόνων , ὅστι ἂν αὐτῷ τοῖς φίλοις ἀποσοβήσεις τὴν βλά βην· ἐθεάσατο δὲ τοὺς δύο Αἴαντας τοὺς ἀκορέστους πολέμου ἑστῶτας , καὶ Τεῦκρον ἐγγὺς αὐτῶν νεω στὶ ἐν τῆς σκηνῆς ἐρχόμενον , ἀλλ᾽ οὐδαμῶς ἦν αὐτῷ δυνατὸν φωνήσαντι ἐξάκουστον βοῆσαι , τοσοῦτος γὰρ κτύπος ἦν , ἡ βοὴ δὲ εἰς τὸν οὐρανὸν ἀφικνεῖτο πληττομένων τῶν ἀσπίδων , καὶ τῶν ἱππείαις θριξὶν κοσμουμένων περικεφαλαιῶν καὶ τῶν πυλῶν , πάσαις γὰρ ὁ ὀρεὺς ἐπέκειτο , οὗτοι δὲ παρ᾽ αὐτὰς ἑστῶτες ἐμηχωῶντο βιαίως διαῤῥήξαντες καὶ καθαιρήσωντες εἰσελθεῖν . ταχέως δὲ πρὸς τὸν Αἴαντα ἔπεμπε Θοώτην τίν͵ κήρυκα , λέγων · Ω ἐνδοξότατε Θρῶτα πορεύου τρέχων , κάλεσον τὸν Αἴαντα , ἀμφοτέρους μὲν μάλιστα , τοῦτο γὰρ ἂν ἄριστον πάντων εἴη , ἐπειδὴ ταχέως ἐνταῦθα γενήσεταιμεγάλη (ὀλεθρία ) φθορά · οὕτω γὰρ βαρέως ἐπῆλθον οἱ τῶν Λυκίων αρχηγοί, οἳ καὶ τὸ πρῶτον βαρέως ἐμπίπτοντες ἡμῖν ἦσαν κατὰ τὰς ἰσχυρὰς μάχας · εἰ δὲ αὐτοῖς κἀκεῖ κάματος καὶ ἐρις ηγέρθη , αλλά γε μόνος ἐλθέτω ὁ τοῦ Τελαμῶνς ἰσχυρὸς Αἴας , καὶ Τεύκρος αὐτῷ συνεπέσθω ὁ τῆς τοξικῆς ἐπιστήμων. Οὕτως εἶπεν .

ΠΑΡΑΦΡΑΣΙΣ. 265 νων el ~ 2 οὐκ ἠπείθησε δὲ αὐτῷ ὁ κῆρυξ ἀκούσας , ὥρμησε δὲ τρέχειν ἐπὶ τὸ τεῖχος τῶν σιδηροθωράκων Ἑλλήἔστη δὲ παρὰ τοῖς Αἴασι πορευθεὶς , εὐθέως δὲ πρὸς αὐτοὺς ἔλεγεν · Ω Αἴαντες ἡγεμόνες τῶν σιδηροθωράκων Ἑλλήνων, ὁ ἀγαπητὸς υἱὸς τοῦ ἐνδοξότατα τεθραμμένου Πετεοῦ ἐκέλευσεν ἰέναι ἐκεῖσε , ὅπως καμάτου ἐπ ' ὀλίγον μετάσχητε , μάλιστα μὲν ἀμφοτέρους , τοῦτο γὰρ ἂν ἄριστον ἁπάντων εἴη , ἐπειδὴ ταχέως ἐκεῖ γενήσεται φθορὰ ἀφανιστική , οὕ τω γὰρ βαρέως ἐπῆλθον οἱ τῶν Λυκίων ἀρχηγοὶ , οἳ καὶ πρότερον πάνυ ἐπικείμενοι ἡμῖν ἦσαν κατὰ τὰς ἰσχυρὰς μάχας · εἰ δὲ καὶ ἐνταῦθα πόλεμος καὶ ἔρις ηγέρθη , ἀλλ᾽ ἄγε μόνος πορευθήτω ὁ τοῦ Τελαμῶνος ἰσχυρὸς Αἴας , καὶ Τεῦκρος αὐτῷ συνεπέσθω ὁ τὴν τοξικὴν καλῶς ἐπιστάμενος · Οὕτως εἶπεν · οὐδὲ ἠπείθησεν ὁ τοῦ Τελαμῶνος μέγας Αἴας, εὐθέως δὲ πρὸς τὸν ὑἱὸν τοῦ Οϊλέως λόγους ταχεῖς ἔλεγεν οὕτω · ΩΩ Αἶαν , ὑμεῖς μὲν ἐνταῦθα , σὺ καὶ ὁ ἰσχυρὸς Λυκομήδης ἱστάμενοι προτρέπετε τοὺς Ἕλληνας πολεμεῖν ἰσχυρῶς , ἐγὼ δὲ πορεύσομαι ἐκεῖσε καὶ τῆς μάχης μεθέξω , ταχέως δὲ πάλιν ἐπανελεύσομαι , ἐπειδὰν καλῶς τούτοις ἐπικουρήσω . Οὕτω δὴ εἰπὼν ἀπῆλθεν ὁ τοῦ Τελαμῶνος Αἴας , καὶ Τεῦκρος ἅμα αὐτῷ ἐπορεύετο ὁ ἀδελφὸς καὶ ὁμοπάτριος· ἅμα δὲ τούτοις ὁ Πανδίων ἐκόμιζε τὰ ἐπικαμπῆ τό ξα τοῦ Τεύκρου · ὁπηνίκα δὲ εἰς τὸν πύργον ἀφίκοντο τοῦ μεγαλοψύχου Μενεσθέως , ἔνδοθεν τοῦ τείχους πορευόμενοι, πιεζομένοις δὲ παρεγένοντο , οὗτοι τοὺς προμαχώνας ἀνέβαινον συστροφῇ μεγάλη ανέμου σκοτεινῇ ὅμοιοι , οἱ ἰσχυροὶ ἡγεμόνες τῶν Λυκίων καὶ βασιλεῖς · συνελθόντες δὲ ἤρξαντο πολεμεῖν ἐξ ἐναντίας , ηγέρθη δὲ βοή . Αἴας δὲ πρῶτος ὁ Τελαμῶνος ἀπέκτεινεν ἄνδρα φίλον τοῦ Σαρπηδῶνος

ΠΑΡΑΦΡΑΣΙΣ . 267 τὸν μεχαλόψυχον Ἐπικλέα , μαρμάρῳ τραχεῖ πλής ξας , ὃς δὴ ἔνδον τοῦ τείχους ἔκειτο μέγας , παρα τὸν προμαχῶνα ὑπερμεγέθης , οὐδ᾽ ἂν αὐτὸν ῥᾳδίως κατέχοι ἀνὴρ ἀμφοτέραις ταῖς χερσὶν , οὐδὲ πάνε ἀκμάζων , ὁποῖοι νυνὶ ἄνθρωποί εἰσιν · οὗτος δὲ μετεωρίσας τὴν χεῖρα ἐξ ὕψους ἐνέβαλε , συνέτριψε δὲ τὴν τέσσαρας φαλὰς ἤτοι ἐξοχὰς ἔχουσαν περικεφαλαίαν , συνήραξεν δὲ καὶ συνέθραυσε τὰ ὀστᾶ πάντα ὁμοῦ τῆς κεφαλῆς · οὗτος δὲ κυβιστῇ ὅμοιος κατέπεσεν ἀπὸ τοῦ ὑψηλοῦ πύργου , κατέλιπε δὲ τὰ ὀστᾶ αὐτοῦ ἡ ψυχή . Ὁ Τεῦκρος δὲ Γλαῦκον τὸν ἰσχυρὸν υἱὸν τοῦ Ἱππολόχου οιστῷ ἔτρωσεν ἐφορ μῶντα ἀπὸ τοῦ ( ἐπὶ τὸ ) ὑψελοῦ (ον) τείχους( ος ) , ἔνθα δὴ ἐθεάσατο τὸν βραχίονα αὐτοῦ γυμνὸν , ἀπέπαυσε δὲ αὐτὸν τῆςμάχης , ὀπίσω δὲ ἀπὸ τοῦ τείχους ἐπήδησε λεληθότως , ἵνα μηδεὶς τῶν Ἑλλήνων τετρω μένον θεάσαιτο , καὶ ἐπικαυχῶτο λόγοις · τῷ Σαρπηδόνι δὲ λύπη ἐγένετο αναχωροῦντος τοῦ Γλαύκου , ἐπεὶ εὐθέως ἐθεάσατο , τῆς μάχης μέντοι οὐκ ἐπελανθάνετο , ἀλλ᾽ οὗτος ᾿Αλκμάονα τὸν ὑιὸν τοῦ Θέστορος δόρατι ἐπιτειχὼν ἔτρωσεν , ἐξέσπασε δὲ τὸ δόρυ , αὐτὸς δὲ ἑπόμενος τῷω δόρατι κατέπεσεν ἐπὶ πρόσωπον , ἐψόφη σαν δὲ περὶ αὐτὸν τὰ σιδήρῳ ποικίλως κατεσκευασμένα ὅπλα · ὁ Σαρπηδὼν δὲ τοῦ προμαχῶνος δραξάμενος ταῖς στιβαραῖς καὶ ἰσχυραῖς χερσὶν εἷλκεν , αὐτὸς δὲ ἅπας δι᾿ὅλου ἠκολούθει,ἄνωθεν δὲ τὸ τεῖχος ἀπεφρά . χθη , πολλοῖς δὲ ὁδὸν ἐποίησε . τοῦτον δὲ Αἴας καὶ Τεῦκρος συντυχόντες , ὁ μὲν ὀϊστῷ ἔτρωσε κατὰ τὸν περὶ τὸ στῆθος λαμπρὸν ἀναφορέατῆς περικαλυπτούσης ἄνδρα ἀσπίδος , ἀλλά γε ὁ Ζεὺς ἀπεσόβησε τὰς θανατηφόρους μοίρας τοῦ ἑαυτοῦ υἱοῦ , ἵνα μὴ ἀναιρεθείη ἐπὶ ταῖς πρύμναις τῶν νεῶν . ὁ Αἴας δὲ ἐπιπηδήσας ἔπληξε κατὰ τὴν ἀσπίδα , οὐδ᾽ εἰς τὸ πρόσω διῆλθε τὸ δόρυ , συνετάραξε δὲ αὐτὸν προθύμως ἐφορμῶν· τα : ἀνεχώρησε δ᾽ οὖν μικρὸν τοῦ προμαχῶνος, οὐ δέ γε

ΠΑΡΑΦΡΑΣΙΣ : 269 παντελῶς ἀνέκαμπτεν , ἐπειδὴ αὐτῷ ἡ ψυχὴ ἐπεθύ μει δόξαν κομίσασθαι · συστραφεὶς δὲ παρεκελεύετο τοῖς ἰσοθέοις Λυκίοις λέγων · Ω Λύκιοι , τί δὴ οὕτως ἀποβάλλεσθε τὴν πολεμικὴν δύναμιν ; χαλεπὸν δέ μοι ὑπάρχει , καίπερ ὄντι ἰσχυρῷ καὶ γενναίῳ , μόνῳ διαρρηξαμένῳ καὶ καθελόντι ,ποιήσασθαιὁδὸν παρα τὰς ναῦς · ἀλλὰ συνέπεσθε , τῶν πλειόνων δὲ ἡ πρᾶξις βελτίων ἐστίν . Οὕτως εἶπεν · οὗτοι δὲ φοβηθέντες τὴν τοῦ βασιλέως ἀπειλήν , μᾶλλον ἐπετέθησαν περὶ τὸν γνωμοδότην βασιλέα . οἱ Ἕλληνες δὲ ἀφ' ἑτέρου μέρους ἐνεδυνάμωσαν τὰς τάξεις ἔνδοθεν τοῦ τείχους , μέγα δὲ ἔργον αὐτοῖς ἀνεφαίνετο , οὔτε γὰρ οἱ ἰσχυ ροί Λύκιοι ἐδύναντο τὸ τῶν Ἑλλήνων τεῖχος καθελόντες ποιήσασθαι ὁδὸν παρὰ τὰς ναῦς , οὔτέ ποτε οἱ πολεμισταὶ Ἕλληνες ἐδύναντο τοὺς Λυκίους ἀπώσα σθαι ἐκ τοῦ τείχους ὀπίσω , ἐπειδὴ τὴν ἀρχὴν προσήγγισαν . ἀλλὰ ὥσπερ περὶ τῶν ὅρων δύο ἄνδρες ἐρίζουσι , κατέχοντες ἐν ταῖς χερσὶ τοὺς γεωμετρικοὺς καλάμους, ἐν ἀρούρᾳ κοινοὺς τοὺς ὅρους ἐχούσῃ , οἵτι νες ἐν ὀλίγῳ τόπῳ διαφέρονται περὶ τοῦ ἴσου · οὕτω δὴ τούτους διεχώριζον οἱ προμαχώνες· οὗτοι δὲ ὑπερ· άνω αὐτῶν συνέθλαζον περὶ τὰ στήθη ἀλλήλων τὰς ἐκ βοείων δερμάτων κατεσκευασμένας τὰς εὐπεριφερεῖς ασπίδας , καὶ τὰ κοῦφα , καὶ τῇ λαιᾷ πάλλεσθαι δυνάμενα ἀσπιδίσκια · πολλοὶ δὲ ἐτιτρώσκοντο κατά τὸ σῶμα σιδήρῳ ἀνηλεεῖ καὶ ἀπηνεῖ , καὶ ᾧτινι τῶν πολεμούντων στραφέντι τὰ μετάφρενα ἐγυμνοῦντο πολλοὶ δὲ καὶ τελείως δι᾿ αὐτῆς τῆς ἀσπίδος . Πανταχοῦ τοίνυν οἱ πύργοι καὶ οἱ προμαχῶνες αἵματι ἀνδρῶν ἐῤῥασμένοι ( ἐῤῥανισμένοι ) ἦσαν ἑκατέρωθεν ἀπὸ τῶν Τρῴων καὶ τῶν Ἑλλήνων · ἀλλ᾽ οὐδὲ οὕτως ἐδύναντο ποιῆσαι φυγὴν τῶν Ἑλλήνων , ἀλλ᾽ οὕτως εἶχον, ὥσπερ τὰς πλάστιγγας ἡ γυνὴ ἡ τῇ ἀληθείᾳ χερνῆτις , ἤτοι ἡ χερσὶ τὰ πρὸς τὸ ζῆν ποριζομένη , ἥτις ζυγὸν κρατοῦσα , καὶ τὸ ἔριον ἑκατέρωθεν ἀνέλκει

ΠΑΡΑΦΡΑΣΙΣ . 271 ་ 기 ὁ 기 ἐσάζουσα , ὅπως λάβῃ παρὰ τῶν παίδων μισθὸν ἀπρεπῇ . οὕτως δὴ τούτων κατ᾽ ἴσον ἡ μάχη καὶ ὁ πόλέμος ἐξετάθη , πρὶν ἢ ἔδωκεν ὁ Ζεὺς δόξαν μεγίςην Εκτορι τῷ υἱῷ τοῦ Πριάμου , ὅστις πρῶτον πηδήσας , εἰσῆλθε τὸ τεῖχος τῶν Ἑλλήνων , ἐφώνησε δὲ ἐξακούστως τοῖς Τρωσὶ φωνῶν · Διεγείρεσθε , ὦ Τρῶες ἱππικοὶ, καθαιρεῖτε δὲ τὸ τεῖχος τῶν Ἑλλήνων , καὶ ταῖς ναυσὶν ἐμβάλλετε πῦρ καῖον θείως . Οὕτως εἶ πε παροξύνων αὐτούς · οὗτοι δὲ πάντες τοῖς ὠσὶν ἤκουον · ὥρμησαν δὲ κατ᾽ εὐθὺ ἐπὶ τὸ τεῖχος αθρόοι οὗτοι μὲν οὖν ἐπέβαινον τῶν κλιμάκων , δόρατα ἧκος νημένα κατέχοντες . ὁ ῞Εκτωρ δὲ συντόμως καὶ ἰσχὺρῶς λαβὼν λίθον ἔφερεν , ὃς δὴ τῶν πυλῶν ἔμπροσθεν ἔκειτο, τὰ μὲν κάτω παχὺς , τὰ ἄνω δὲ ὀξὺς ( λεπτὸς ) ἦν · τοῦτον δὲ οὐκ ἂν δύο ἄνδρες ἄριστοι τοῦ δήμου ῥᾳδίως ἀπὸ τοῦ ἐδάφους εἰς ἅμαξαν παρακινήσειαν , οἷοι νῦν ἄνθρωποί εἰσιν , οὗτος δὲ ῥᾳδίως αὐτὸν ἐκίνει καὶ μόνος · τοῦτον αὐτῷ κοῦ φον ἐποίησεν ὁ υἱὸς τοῦ Κρόνου τοῦ σκολιοβούλου, ὥσπερ δὲ ἡνίκα ὁ ποιμὴν ῥᾳδίως φέρει συνδεδεμένα ἔρια ἀρσειος προβάτου τῇ ἑτέρᾳ χειρὶ κρατήσας , καὶ ὀλίγον βάρος αὐτὸν ἐπείγει καὶ πιέζει · οὕτως ὁ ῞Εκτωρ εὐθὺ τῶν σανίδων ἔφερε τὸν λίθον μετεωρίσας , αἳ δὴ τὰς πύλας( θύρας ) ἐφύλασσον τὰς ἀσφαλῶς ( ἐπιμελῶς ) καὶ ἰσχυρῶς ἡρμοσμένας , τὰς διπλῶς κλινομένας , τὰς ὑψηλάς . δύο δὲ ἔνδοθεν μοχλοὶ συνεῖχον εἰς μέσον συνάπτοντες , μία δὲ κλεῖς ἐφήρμοστο · ἔςη δὲ πάνυ πλησίον παραγενόμενος , καὶ στηριχθεὶς έτυψε και τὰ τὸ μέσον , καλῶς τῇ βάσει ἐπερεισάμενος ,ὅπως μὴ ἀσθενέστερον αὐτῷ εἴη τὸ βαλλόμενον · συνέτριψε δὲ ἀμφοτέρους τοὺς στρόφιγγας , ἔπεσε δὲ ὁ λίθος ἐντὸς μετὰ βάρους , μεγάλως δὲ αἱ θύραι ἐψόφησαν · ου· δὲ οἱ μοχλοὶ συνέσχον , αἱ σανίδες δὲ διεχωρίσθησαν ἄλλοσε ἄλλη ὑπὸ τῆς τοῦ λίθου βολῆς , Εκτωρ δὲ

ΠΑΡΑΦΡΑΣΙΣ . 273 τὰ τὴν ὄψιν , περιέλαμπε δὲ τοῖς ὅπλοις τοῖς καὶ ταπληκτικοῖς , ἃ ἐνδεδυμένος ἦν περὶ τὸ σῶμα , δύο δὲ ἐν ταῖς χερσὶ δόρατα εἶχεν : οὐδεὶς ἂν αὐτὸν εκώλυσεν απαντήσας , ἔξω τῶν θεῶν · ὅτε πηδήσας εἰσῆλθε , τὰς πύλας , πυρὶ δὲ τοὺς ὀφθαλμοὺς διεκέκαιτο, παρεκελεύετο δὲ τοῖς Τρασὶ συστραφεὶς κατὰ τὸν στρατὸν , ἀναβαίνειν τὸ τεῖχος , οἱ δὲ παροξύνοντι ὑπήκουον · εὐθέως δὲ ἄλλοι μὲν τὸ τεῖχος ὑπερανέβησαν , ἄλλοι δὲ δι᾽ αὐτῶν τῶν κατεσκευασμένων πυλῶν εἰσέῤῥευσαν · οἱ Ἕλληνες δὲ ἔφυγον ἐπὶ τὰς κοίλας ναῦς , βοὴ δὲ καὶ θόρυβος άφυκτος ἐγένετο . Τέλος τοῦ Δευτέρου Τόμου .
