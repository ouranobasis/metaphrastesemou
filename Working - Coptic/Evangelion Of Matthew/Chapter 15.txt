ⲧⲟⲧⲉⲁⲩϯⲡⲉⲩⲟⲩⲟⲉⲓⲉⲓⲏⲥⲟⲩⲥⲛϭⲓϩⲉⲛⲥⲫⲁⲣⲓⲥⲥⲁⲓⲟⲥⲙⲛϩⲉⲛⲅⲣⲁⲙⲙⲁⲧⲉⲩⲥⲉⲃⲟⲗϩⲛⲧϩⲓⲉⲣⲟⲩⲥⲁⲗⲏⲙⲉⲩϫⲱⲙⲙⲟⲥ.
ϫⲉⲉⲧⲃⲉⲟⲩⲛⲉⲕⲙⲁⲑⲏⲧⲏⲥⲥⲉⲡⲁⲣⲁⲃⲁⲛⲧⲡⲁⲣⲁⲇⲟⲥⲓⲥⲛⲛⲉⲡⲣⲉⲥⲃⲩⲧⲉⲣⲟⲥ.ⲛⲥⲉⲉⲓⲱⲅⲁⲣⲁⲛⲛⲛⲉⲩϭⲓϫⲉⲩⲛⲁⲟⲩⲱⲙⲙⲡⲉⲩⲟⲉⲓⲕ.
ⲛⲧⲟϥⲇⲉⲁϥⲟⲩⲱϣⲃⲉϥϫⲱⲙⲙⲟⲥⲛⲁⲩ.ϫⲉⲉⲧⲃⲉⲟⲩϩⲱⲧⲧⲏⲩⲧⲛⲧⲉⲧⲛⲡⲁⲣⲁⲃⲁⲛⲧⲉⲛⲧⲟⲗⲏⲙⲡⲛⲟⲩⲧⲉⲉⲧⲃⲉⲧⲉⲧⲛⲡⲁⲣⲁⲇⲟⲥⲓⲥ.
ⲡⲛⲟⲩⲧⲉⲅⲁⲣⲁϥϫⲟⲟⲥϫⲉⲙⲁⲧⲁⲓⲉⲡⲉⲕⲉⲓⲱⲧⲙⲛⲧⲉⲕⲙⲁⲁⲩ.ⲁⲩⲱⲡⲉⲧⲛⲁϫⲉⲡⲉⲧϩⲟⲟⲩⲛⲥⲁⲡⲉϥⲉⲓⲱⲧⲙⲛⲧⲉϥⲙⲁⲁⲩϩⲛⲟⲩⲙⲟⲩⲙⲁⲣⲉϥⲙⲟⲩ.
ⲛⲧⲱⲧⲛⲇⲉⲧⲉⲧⲛϫⲱⲙⲙⲟⲥϫⲉⲡⲉⲧⲛⲁϫⲟⲟⲥⲙⲡⲉϥⲉⲓⲱⲧⲏⲧⲉϥⲙⲁⲁⲩϫⲉⲟⲩⲇⲱⲣⲟⲛⲡⲁⲓⲉⲧⲉⲕⲛⲁϯϩⲏⲩⲙⲙⲟϥⲉⲃⲟⲗⲛϩⲏⲧ.
ⲛⲉϥⲧⲁⲓⲟⲁⲛⲙⲡⲉϥⲉⲓⲱⲧ.ⲁⲧⲉⲧⲛⲧⲥⲧⲟⲉⲃⲟⲗⲙⲡϣⲁϫⲉⲙⲡⲛⲟⲩⲧⲉⲉⲧⲃⲉⲧⲉⲧⲛⲡⲁⲣⲁⲇⲟⲥⲓⲥ.
ⲛϩⲩⲡⲟⲕⲣⲓⲧⲏⲥⲕⲁⲗⲱⲥⲁϥⲡⲣⲟⲫⲏⲧⲉⲩⲉϩⲁⲣⲱⲧⲛⲛϭⲓⲏⲥⲁⲓⲁⲥⲉϥϫⲱⲙⲙⲟⲥ.
ϫⲉⲡⲓⲗⲁⲧⲟⲥⲉϥⲧⲁⲓⲟⲙⲙⲟⲓϩⲣⲁⲓϩⲛⲛⲉⲩⲥⲡⲟⲧⲟⲩ.ⲡⲉⲩϩⲏⲧⲇⲉⲟⲩⲏⲩⲛⲥⲁⲃⲟⲗⲙⲙⲟⲓ.
ⲉⲩϣⲙϣⲉⲇⲉⲙⲙⲟⲓⲉⲡϫⲓⲛϫⲏ.ⲉⲩϯⲥⲃⲱⲛϩⲉⲛⲥⲃⲱⲛⲉⲛⲧⲟⲗⲏⲛⲣⲱⲙⲉ.
ⲁϥⲙⲟⲩⲧⲉⲇⲉⲉⲡⲙⲏⲏϣⲉⲡⲉϫⲁϥⲛⲁⲩϫⲉⲥⲱⲧⲙⲁⲩⲱⲛⲧⲉⲧⲛⲛⲟⲉⲓ.
ⲙⲡⲉⲧⲃⲏⲕⲁⲛⲉϩⲟⲩⲛⲉⲧⲧⲁⲡⲣⲟⲡⲉⲧⲥⲱⲱϥⲙⲡⲣⲱⲙⲉ.ⲁⲗⲗⲁⲡⲉⲧⲛⲏⲩⲉⲃⲟⲗϩⲛⲧⲧⲁⲡⲣⲟⲡⲉⲧⲥⲱⲱϥⲙⲡⲣⲱⲙⲉ.
ⲧⲟⲧⲉⲁⲩϯⲡⲉⲩⲟⲩⲟⲓⲉⲣⲟϥⲛϭⲓⲛⲉϥⲙⲁⲑⲏⲧⲏⲥⲉⲩϫⲱⲙⲙⲟⲥⲛⲁϥϫⲉⲕⲥⲟⲟⲩⲛϫⲉⲛⲉⲫⲁⲣⲓⲥⲥⲁⲓⲟⲥⲛⲧⲉⲣⲟⲩⲥⲱⲧⲙⲉⲛⲉⲓϣⲁϫⲉⲁⲩⲥⲕⲁⲛⲇⲁⲗⲓⲍⲉ.
ⲛⲧⲟϥⲇⲉⲁϥⲟⲩⲱϣⲃⲉϥϫⲱⲙⲙⲟⲥⲛⲁⲩ.ϫⲉⲧⲱϭⲉⲛⲓⲙⲉⲧⲙⲡⲉⲡⲁⲉⲓⲱⲧⲉⲧϩⲛⲙⲡⲏⲩⲉⲧⲟϭϥϥⲛⲁⲡⲱⲣⲕ.
ⲁⲗⲱⲧⲛϩⲁⲣⲟⲟⲩϩⲉⲛϫⲁⲩⲙⲟⲉⲓⲧⲛⲃⲗⲗⲉⲛⲉ.ⲟⲩⲃⲗⲗⲉⲇⲉⲉϥϣⲁⲛϫⲓⲙⲟⲉⲓⲧϩⲏⲧϥⲛⲟⲩⲃⲗⲗⲉⲥⲉⲛⲁϩⲉⲉⲩϩⲓⲉⲓⲧⲙⲡⲉⲥⲛⲁⲩ.
ⲁϥⲟⲩⲱϣⲃⲇⲉⲛϭⲓⲡⲉⲧⲣⲟⲥⲉϥϫⲱⲙⲙⲟⲥⲛⲁϥ.ϫⲉⲃⲱⲗⲉⲣⲟⲛⲛⲧⲡⲁⲣⲁⲃⲟⲗⲏ.
ⲛⲧⲟϥⲇⲉⲡⲉϫⲁϥⲛⲁⲩ.ϫⲉⲙⲏⲛⲧⲱⲧⲛϩⲱⲧⲧⲏⲩⲧⲛⲛⲧⲉⲧⲛϩⲉⲛⲁⲧϩⲏⲧ.
ⲙⲏⲛⲧⲉⲧⲛⲛⲟⲉⲓⲁⲛϫⲉⲛⲕⲁⲛⲓⲙⲉⲧⲛⲁⲃⲱⲕⲉϩⲟⲩⲛⲉⲧⲧⲁⲡⲣⲟ.ⲛϣⲁϥⲃⲱⲕⲉϩⲣⲁⲓⲉⲧϩⲏⲛⲥⲉⲧⲁⲩⲟϥⲉⲃⲟⲗϩⲙⲡⲙⲁⲛⲉⲣⲙⲏ.
ⲛⲉⲧⲛⲏⲩⲛⲧⲟϥⲉⲃⲟⲗϩⲛⲧⲧⲁⲡⲣⲟ.ⲉⲩⲛⲏⲩⲉⲃⲟⲗϩⲙⲡϩⲏⲧ.ⲛⲉⲧⲙⲙⲁⲩⲛⲉⲧⲥⲱⲱϥⲙⲡⲣⲱⲙⲉ.
ⲉⲩⲛⲏⲩⲅⲁⲣⲉⲃⲟⲗϩⲙⲡϩⲏⲧⲛϭⲓⲙⲙⲟⲕⲙⲉⲕⲉⲧϩⲟⲟⲩϩⲉⲛϩⲱⲧⲃϩⲉⲛⲙⲛⲧⲛⲟⲉⲓⲕϩⲉⲛⲡⲟⲣⲛⲉⲓⲁϩⲉⲛϫⲓⲟⲩⲉϩⲉⲛⲙⲛⲧⲣⲉⲛⲛⲟⲩϫⲛⲟⲩⲁ.
ⲛⲁⲓⲛⲉⲧⲥⲱⲱϥⲙⲡⲣⲱⲙⲉ.ⲉⲟⲩⲱⲙⲇⲉⲙⲡⲉⲕⲉⲓⲁⲧⲟⲟⲧⲕⲛϥⲥⲱⲱϥⲁⲛⲙⲡⲣⲱⲙⲉ.
ⲁϥⲉⲓⲇⲉⲉⲃⲟⲗϩⲙⲡⲙⲁⲉⲧⲙⲙⲁⲩⲁϥⲁⲛⲁⲭⲱⲣⲉⲓⲉϩⲣⲁⲓⲉⲙⲙⲟⲟϣⲉⲛⲧⲩⲣⲟⲥⲙⲛⲥⲓⲇⲱⲛ.
ⲉⲓⲥϩⲏⲏⲧⲉⲉⲓⲥⲟⲩⲥϩⲓⲙⲉⲛⲭⲁⲛⲁⲛⲁⲓⲁⲁⲥⲉⲓⲉⲃⲟⲗϩⲛⲛⲧⲟϣⲉⲧⲙⲙⲁⲩ.ⲁⲥϫⲓϣⲕⲁⲕⲉⲃⲟⲗⲉⲥϫⲱⲙⲙⲟⲥϫⲉⲛⲁⲛⲁⲓⲡϫⲟⲉⲓⲥⲡϣⲏⲣⲉⲛⲇⲁⲩⲉⲓⲇⲧⲁϣⲉⲉⲣⲉϩⲓⲧⲉⲉⲙⲁⲧⲉ.
ⲛⲧⲟϥⲇⲉⲙⲡⲉϥⲟⲩⲱϣⲃⲛⲁⲥⲛⲟⲩϣⲁϫⲉ.ⲁⲩϯⲡⲉⲩⲟⲩⲟⲓⲇⲉⲉⲣⲟϥⲛϭⲓⲛⲉϥⲙⲁⲑⲏⲧⲏⲥⲁⲩⲥⲡⲥⲱⲡϥⲉⲩϫⲱⲙⲙⲟⲥϫⲉⲕⲱⲙⲙⲟⲥⲉⲃⲟⲗϫⲉⲥϫⲓϣⲕⲁⲕⲉⲃⲟⲗϩⲓⲡⲁϩⲟⲩⲙⲙⲟⲛ.
ⲛⲧⲟϥⲇⲉⲁϥⲟⲩⲱϣⲃⲉϥϫⲱⲙⲙⲟⲥϫⲉⲙⲡⲟⲩⲧⲛⲛⲟⲟⲩⲧⲉⲗⲁⲁⲩⲉⲓⲙⲏⲧⲓⲛⲉⲥⲟⲟⲩⲛⲧⲁⲩⲥⲱⲣⲙⲛⲧⲉⲡⲏⲓⲙⲡⲓⲥⲣⲁⲏⲗ.
ⲛⲧⲟⲥⲇⲉⲁⲥϯⲡⲉⲥⲟⲩⲟⲓⲉⲣⲟϥⲉⲥⲟⲩⲱϣⲧⲛⲁϥⲉⲥϫⲱⲙⲙⲟⲥϫⲉⲡϫⲟⲉⲓⲥⲃⲟⲏⲑⲉⲓⲁⲉⲣⲟⲓ.
ⲛⲧⲟϥⲇⲉⲁϥⲟⲩⲱϣⲃⲉϥϫⲱⲙⲙⲟⲥⲛⲁⲥ.ϫⲉⲛⲛⲁⲛⲟⲩⲥⲁⲛⲉϫⲓⲙⲡⲟⲉⲓⲕⲛⲛϣⲏⲣⲉⲉⲛⲟⲩϫⲉⲙⲙⲟϥⲛⲛⲉⲩϩⲟⲟⲣ.
ⲛⲧⲟⲥⲇⲉⲡⲉϫⲁⲥϫⲉⲥⲉⲡϫⲟⲉⲓⲥ.ⲛⲕⲉⲟⲩϩⲟⲣϣⲁⲩⲟⲩⲱⲙⲉⲃⲟⲗϩⲛⲛⲉⲥⲣⲉϥⲣⲓⲃⲉⲉⲧϩⲏⲩⲉⲃⲟⲗϩⲛⲧⲉⲧⲣⲁⲡⲉⲍⲁⲛⲛⲉⲩϫⲓⲥⲟⲟⲩⲉ.
ⲧⲟⲧⲉⲁϥⲟⲩⲱϣⲃⲉϥϫⲱⲙⲙⲟⲥⲛⲁⲥ.ϫⲉⲱⲧⲉⲥϩⲓⲙⲉⲟⲩⲛⲟϭⲧⲉⲧⲟⲩⲡⲓⲥⲧⲓⲥⲙⲁⲣⲉⲥϣⲱⲡⲉⲛⲏⲛⲧϩⲉⲉⲧⲉⲣⲟⲩⲁϣⲥ.ⲁⲩⲱⲁⲥⲗⲟⲛϭⲓⲧⲉⲥϣⲉⲉⲣⲉϫⲓⲛⲧⲉⲩⲛⲟⲩⲉⲧⲙⲙⲁⲩ.
ⲛⲧⲉⲣⲉϥⲡⲱⲱⲛⲉⲇⲉⲉⲃⲟⲗϩⲙⲡⲙⲁⲉⲧⲙⲙⲁⲩⲛϭⲓⲓⲏⲥⲟⲩⲥⲁϥⲉⲓⲉϫⲛⲧϩⲁⲗⲁⲥⲥⲁⲛⲧⲅⲁⲗⲓⲗⲁⲓⲁ.ⲁϥⲁⲗⲉⲉϩⲣⲁⲓⲉϫⲙⲡⲧⲟⲟⲩ.ⲁϥϩⲙⲟⲟⲥϩⲙⲡⲙⲁⲉⲧⲙⲙⲁⲩ.
ⲁⲩϯⲡⲉⲩⲟⲩⲟⲓⲉⲣⲟϥⲛϭⲓϩⲉⲛⲙⲏⲏϣⲉⲉⲛⲁϣⲱⲟⲩⲉⲁⲩⲉⲓⲛⲉⲛⲙⲙⲁⲩⲛϩⲛⲃⲗⲗⲉⲙⲛϩⲉⲛϭⲁⲗⲉⲙⲛϩⲉⲛⲙⲡⲟⲙⲛϩⲉⲛϭⲁⲛⲁϩⲙⲛϩⲉⲛⲕⲟⲟⲩⲉⲉⲛⲁϣⲱⲟⲩⲁⲩⲛⲟϫⲟⲩϩⲁⲛⲉϥⲟⲩⲉⲣⲏⲧⲉ.
ϩⲱⲥⲧⲉⲉⲧⲣⲉⲛⲙⲏⲏϣⲉⲣϣⲡⲏⲣⲉⲉⲩⲛⲁⲩⲉⲛϭⲁⲗⲉⲉⲩⲙⲟⲟϣⲉⲙⲛⲛϭⲁⲛⲁϩⲉⲩⲧⲁⲗϭⲏⲩⲙⲛⲛⲉⲙⲡⲟⲉⲩϣⲁϫⲉⲙⲛⲛⲃⲗⲗⲉⲉⲩⲛⲁⲩⲉⲃⲟⲗⲁⲩⲱⲁⲩϯⲉⲟⲟⲩⲙⲡⲛⲟⲩⲧⲉⲙⲡⲓⲥⲣⲁⲏⲗ.
ⲓⲏⲥⲟⲩⲥⲇⲉⲁϥⲙⲟⲩⲧⲉⲉⲛⲉϥⲙⲁⲑⲏⲧⲏⲥⲡⲉϫⲁϥⲛⲁⲩϫⲉϯϣⲛϩⲧⲏⲓⲉϩⲣⲁⲓⲉϫⲙⲡⲉⲓⲙⲏⲏϣⲉϫⲉⲉⲓⲥϣⲟⲙⲛⲧⲛϩⲟⲟⲩⲥⲉϭⲉⲉⲧⲉⲣⲟⲓⲁⲩⲱⲙⲛⲧⲁⲩⲙⲙⲁⲩⲙⲡⲉⲧⲟⲩⲛⲁⲟⲩⲟⲙϥⲛϯⲟⲩⲱϣⲇⲉⲁⲛⲉⲕⲁⲁⲩⲉⲃⲟⲗⲉⲩϩⲕⲁⲉⲓⲧⲙⲏⲡⲟⲧⲉⲛⲥⲉϣⲱⲥⲙϩⲣⲁⲓϩⲛⲧⲉϩⲓⲏ.
ⲡⲉϫⲁⲩⲛⲁϥⲛϭⲓⲛⲉϥⲙⲁⲑⲏⲧⲏⲥϫⲉⲉⲛⲛⲁϩⲉⲉⲧⲉⲓⲁϣⲏⲛⲟⲉⲓⲕⲧⲱⲛϩⲙⲡⲉⲓϫⲁⲓⲉϩⲱⲥⲧⲉⲉⲧⲥⲓⲉⲟⲩⲙⲏⲏϣⲉⲛⲧⲉⲓϭⲟⲧ.
ⲡⲉϫⲁϥⲛⲁⲩⲛϭⲓⲓⲏⲥⲟⲩⲥ.ϫⲉⲟⲩⲛⲟⲩⲏⲣⲛⲟⲉⲓⲕⲛⲧⲉⲧⲏⲩⲧⲛ.ⲛⲧⲟⲟⲩⲇⲉⲡⲉϫⲁⲩⲛⲁϥϫⲉⲥⲁϣϥⲙⲛϩⲉⲛϣⲏⲙⲛⲧⲏⲃⲧ.
ⲁϥⲡⲁⲣⲁⲅⲅⲉⲓⲗⲉⲇⲉⲛⲙⲙⲏⲏϣⲉⲉⲧⲣⲉⲩⲛⲟϫⲟⲩⲉϩⲣⲁⲓⲉϫⲙⲡⲕⲁϩ.
ⲁϥϫⲓⲙⲡⲥⲁϣϥⲛⲟⲉⲓⲕⲙⲛⲛⲧⲏⲃⲧⲁϥϣⲡϩⲙⲟⲧⲉϩⲣⲁⲓⲉϫⲱⲟⲩⲁϥⲡⲟϣⲟⲩⲁϥϯⲙⲙⲟⲟⲩⲛⲛⲉϥⲙⲁⲑⲏⲧⲏⲥ.ⲙⲙⲁⲑⲏⲧⲏⲥⲇⲉⲁⲩϯⲛⲙⲙⲏⲏϣⲉ.
ⲁⲩⲟⲩⲱⲙⲇⲉⲁⲩⲱⲁⲩⲥⲉⲓⲧⲏⲣⲟⲩⲁⲩϥⲓⲙⲡⲉϩⲟⲩⲟⲛⲛⲗⲁⲕⲙⲥⲁϣϥⲛⲃⲓⲣⲉⲩⲙⲉϩ.
ⲛⲉⲧⲟⲩⲱⲙⲇⲉⲛⲉⲩⲛⲁⲣⲁϥⲧⲟⲟⲩⲛϣⲟⲛⲣⲱⲙⲉⲭⲱⲣⲓⲥϣⲏⲣⲉϣⲏⲙϩⲓⲥϩⲓⲙⲉ.
ⲛⲧⲉⲣⲉϥⲕⲱⲇⲉⲉⲃⲟⲗⲛⲙⲙⲏⲏϣⲉⲁϥⲁⲗⲉⲉⲡϫⲟⲉⲓⲁϥⲉⲓⲉϩⲣⲁⲓⲉⲛⲧⲱϣⲙⲙⲁⲅⲉⲇⲁⲛ.