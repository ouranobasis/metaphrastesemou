ⲧⲉⲃⲣⲟⲛⲧⲏ ⲛⲟⲩⲥ ⲛ̅‐ⲧⲉⲗⲉⲓⲟⲥ·
ⲛ̅ⲧⲁⲩⲧⲁⲟⲩⲟ‐ⲉⲓ ⲁⲛⲟⲕ ⲉⲃⲟⲗ ϩⲛ‐ⲧϭⲟⲙ·
ⲁⲩⲱ ⲛ̅ⲧⲁⲓ̈ⲉⲓ̈ ϣⲁ ⲛⲉⲧⲙⲉⲉⲩⲉ ⲉⲣⲟⲓ·
ⲁⲩⲱ ⲁⲩϭⲓⲛⲉ ⲙ̅ⲙⲟⲓ̈  ϩⲛ̅ ⲛⲉⲧϣⲓⲛⲉ ⲛ̅ⲥⲱⲉⲓ·
ⲉⲛⲁⲩ ⲉⲣⲟⲉⲓ ⲛⲉⲧⲙⲉⲉⲩⲉ ⲉⲣⲟⲓ̅·
ⲁⲩⲱ ⲛ̅ⲣⲉϥⲥⲱⲧ̅ⲙ ⲥⲱⲧⲙ̅ ⲉⲣⲟⲓ·
ⲛⲉⲧϭⲱϣⲧ̅ ⲉⲃⲟⲗ ϩⲏⲧ- ϣⲟⲡⲧ̅ ⲉⲣⲱⲧ̅ⲛ·
ⲁⲩⲱ ⲙ̅ⲡⲣ̅-ⲡⲱⲧ ⲛ̅ⲥⲱⲓ̈  ⲙ̅ ⲡⲉⲙⲧⲟ ⲛ̅ ⲛⲉⲧⲛ̅ⲃⲁⲗ ⲉⲃⲟⲗ·
ⲁⲩⲱ ⲙ̅ⲡⲣ̅‐ⲧⲣⲉ‐ⲡⲉⲧⲛ̅ϩⲣⲟⲟⲩ ⲙⲉⲥⲧⲱⲉⲓ ⲁⲩⲱ ⲡⲉⲧⲛⲥⲱⲧ̅ⲙ·
ⲙ̅ⲡⲣ̅ⲣ̅-ⲁⲧ‐ⲥⲁⲩⲛⲉ ⲙ̅ⲙⲟⲉⲓ ⲕⲁⲧⲁ‐ⲙⲁ ⲏ̅ ⲕⲁⲧⲁ‐ⲛ̅ ⲕⲉⲟⲩⲁⲉⲓϣ
ⲁⲣⲉϩ· 
ⲙ̅ⲡⲣ̅ⲣ̅-ⲁⲧ‐ⲥⲟⲟⲩⲛ ⲙ̅ⲙⲟⲉⲓ·
ⲁⲛⲟⲕ ⲅⲁⲣ ⲧⲉ ⲧϣⲟⲣⲡ̅ ⲁⲩⲱ ⲑⲁⲏ·
ⲁⲛⲟⲕ ⲧⲉ ⲧ‐ⲉⲧⲁⲉⲓⲁⲉⲓⲧ ⲁⲩⲱ ⲧ‐ⲉⲧ-ϣⲏⲥ·
ⲁⲛⲟⲕ ⲧⲉ ⲧⲡⲟⲣⲛⲏ ⲁⲩⲱ ⲧⲥⲉⲙⲛⲏ·
ⲁⲛⲟⲕ ⲧⲉ ⲧⲉⲥϩⲓⲙⲉ ⲁⲩⲱ ⲧⲡⲁⲣⲑⲉⲛⲟⲥ·
ⲁⲛⲟⲕ ⲡⲉ ⲧⲙⲉⲉⲩ ⲉ ⲁⲩⲱ ⲧϣⲉⲉⲣⲉ·
ⲁⲛⲟⲕ‐ⲙ̅ⲙⲉⲗⲟⲟ· Ⲓ ⲛ̅ⲧⲉ‐ⲧⲁⲙⲁⲁⲩ·
ⲁⲛⲟⲕ ⲧⲉ ⲧⲁϭⲣⲏ ⲛ· 
ⲁⲩⲱ ⲛⲁϣⲉ ⲛⲉⲥϣⲏⲣⲉ·
ⲁⲛⲟⲕ ⲧⲉ ⲧ‐ⲉⲧ‐ⲛⲁϣⲉ-ⲡⲉⲥⲅⲁⲙⲟⲥ·
ⲁⲩⲱ ⲙ̅ⲡⲓ‐ϫⲉⲓ‐ϩⲁⲓ̈·
ⲁⲛⲟⲕ ⲧⲉ ⲧⲙⲉⲥⲓⲱ ⲁⲩⲱ ⲧ‐ⲉⲧⲉ‐ⲙⲁⲥ‐ⲙⲓⲥⲉ·
ⲁⲛⲟⲕ ⲡⲉ ⲡⲥⲟⲗⲥⲗ̅ ⲛ̅‐ⲛⲁⲛⲁⲁⲕⲉ·
ⲁⲛⲟⲕ ⲧⲉ ⲧϣⲉⲗⲉⲉⲧ ⲁⲩⲱ ⲡⲣ̅ⲙ‐ϣⲉⲗⲉⲉⲧ·
ⲁⲩⲱ ⲡⲁϩⲟⲟⲩⲧ ⲡⲉⲛⲧ‐ⲁϥ-ϫⲡⲟ‐ⲉⲓ·
ⲁⲛⲟⲕ ⲧⲉ ⲧⲙⲁⲁⲩ ⲛ̅ⲧⲉ‐ⲡⲁⲉⲓⲱⲧ ⲁⲩⲱ ⲧⲥⲱⲛⲉ ⲙ̅‐ⲡⲁϩⲟⲟⲩⲧ·
ⲁⲩⲱ ⲛ̅ⲧⲟϥ ⲡⲉ ⲡⲁϫⲡⲟ·
ⲁⲛⲟⲕ ⲧⲉ ⲧϭⲁⲟⲩⲟⲟⲛⲉ ⲙ̅‐ⲡ‐ⲉⲛⲧ‐ⲁϥ‐ⲥⲃ̅ⲧⲱⲧ‐·
ⲁⲛⲟⲕ ⲧⲉ ⲧϫⲟⲉⲓⲥ ⲙ̅‐ⲡⲁϫⲡⲟ·
ⲛ̅ⲧⲟϥ ⲇⲉ ⲡⲉⲛⲧ‐ⲁϥ‐ϫⲡⲟⲓ̈  ϩⲁⲑⲏ ⲙ̅‐ⲡⲉⲟⲩⲟⲉⲓϣ ϩⲛ̅‐ⲟⲩϩⲟⲩ ⲙⲓⲥⲉ·
ⲁⲩⲱ ⲛ̅ⲧⲟϥ ⲡⲉ ⲡⲁϫⲡⲟ ϩⲙ̅-ⲡⲉⲟⲩⲟⲉⲓⲱ·
ⲁⲩⲱ ⲧⲁⲇⲩ ⲛⲁⲙⲓⲥ ⲟ[ⲩ]]Ⲓⲉ ⲃⲟⲗ ⲛ̅ϩⲏⲧ̅‐ ϥ̅ ⲧⲉ·
ⲁⲛⲟⲕ-‐ⲡϭⲉⲣⲱⲃ ⲛ̅‐ⲧⲉϥϭⲟⲙ ϩⲛ‐ⲧⲉϥⲙ̅ⲛ̅ⲧ‐ϣⲏⲙ·
ⲁⲩⲱ ⲛ̅ⲧⲟϥ ⲡⲉ ⲧⲕⲉⲗⲉⲉⲗⲉ ⲛ̅‐ⲧⲁⲙⲛⲧ‐ϩⲗⲗⲱ·
ⲁⲩⲱ ⲡ‐ⲉⲧϥ̅‐ⲟⲩⲟϣ̅-ϥ ϣⲁϥ‐ϣⲱⲡⲉ ⲙ̅ⲙⲟⲉⲓ·
ⲁⲛⲟⲕ ⲡⲉ ⲡⲕⲁ‐ⲣⲱ‐ϥ ⲉⲧⲉ‐ⲙⲁⲩ‐ϣ‐ⲧⲁϩⲟ‐ϥ·
ⲁⲩⲱ ⲧⲉⲡⲓⲛⲟⲓⲁ ⲉⲧⲉ‐ⲛⲁϣⲉ-ⲡⲉⲥⲣ̅‐ⲡⲙⲉⲉⲩⲉ·
ⲁⲛⲟⲕ ⲧⲉ ⲧⲉⲥⲙⲏ ⲉⲧⲉ‐ⲛⲁϣⲉ‐ⲡⲉⲥⲓϩⲣⲟⲟⲩ
ⲁⲩⲱ ⲡⲗⲟⲅⲟⲥ ⲉⲧⲉ‐ⲛⲁϣⲉ‐ⲡⲉϥⲉⲓ ⲛⲉ·
ⲁⲛⲟⲕ ⲡⲉ ⲡϣⲁϫⲉ ⲙ̅‐ⲡⲁⲣⲁⲛ·
ⲉⲧⲃⲉ ⲟⲩ ⲛⲉⲧⲙⲟⲥⲧⲉ ⲙ̅ⲙⲟⲉⲓ ⲧⲉⲧⲛ̅ⲙⲉ ⲙ̅ⲙⲟⲉⲓ·
ⲁⲩⲱ ⲧⲉⲧⲛ̅ⲙⲟⲥⲧⲉ ⲛ̅ ⲛⲉⲧⲙⲉ ⲙ̅ⲙⲟⲉⲓ·
ⲛⲉⲧ‐ⲣ̅‐ⲁⲣⲛⲁ ⲙ̅ⲙⲟⲉⲓ ⲉⲣⲓ‐ϩⲟⲙⲟⲗⲟⲅⲉⲓ ⲙ̅ⲙⲟⲉⲓ·
ⲁⲩⲱ ⲛⲉⲧϩⲟⲙⲟⲗⲟⲅⲉⲓ ⲙ̅ⲙⲟⲉⲓ ⲉⲣⲓⲁⲣⲛⲁ ⲙ̅ⲙⲟⲉⲓ·
ⲛ‐ⲉⲧ-ϫⲉ-ⲙⲉ ⲉⲣⲟⲓ̈ ϫⲓ‐ϭⲟⲗ ⲉⲣⲟⲉⲓ·
ⲁⲩⲱ ⲛ‐ⲉⲧ‐ⲁⲩ‐ϫⲉ‐ϭⲟⲗ ⲉⲣⲟ‐ⲉⲓ ϫⲉ‐ⲧⲙⲉ ⲉⲣⲟ‐ⲉⲓ·
ⲛ‐ⲉⲧ-ⲥⲟⲟⲩⲛ ⲙ̅ⲙⲟⲉⲓ ⲉⲣⲓ‐ⲁⲧ‐ⲥⲟⲟⲩⲛ ⲙ̅ⲙⲟⲉⲓ·
ⲁⲩⲱ ⲛⲉⲧⲉⲙ̅ⲡⲟⲩⲥⲟⲩⲱⲛⲧ̅ ⲙⲁⲣⲟⲩ‐ⲥⲟⲩⲱⲛⲧ̅
ⲁⲛⲟⲕ ⲅⲁⲣ ⲡⲉ ⲡⲥⲟⲟⲩⲛ ⲁⲩⲱ ⲧⲙ̅ⲛ̅ⲧ‐ⲁⲧ‐ⲥⲟⲟⲩⲛ·
ⲁⲛⲟⲕ ⲡⲉ ⲡϣⲓⲡⲉ ⲁⲩⲱ ⲧⲡⲁⲣϩⲏⲥⲓⲁ·
ⲁⲛ ⲟⲕ‐ⲟⲩⲁⲧ‐ϣⲓⲡⲉ· 
ⲁⲛⲟⲕ‐ⲟⲩϫⲡⲓⲏⲧ·
ⲁⲛ ⲟⲕ‐ⲟⲩⲛⲁϣⲧⲉ· ⲁⲩⲱ ⲁⲛⲟⲕ‐ⲟⲩϩ̀ⲣⲧⲉ·
ⲁⲛⲟⲕ ⲡⲉ ⲡ̅ⲡⲟⲗⲉⲙⲟⲥ ⲁⲩⲱ ϯⲣⲏⲛⲏ·
ϯ‐ϩⲧⲏ‐ⲧⲛ̅ ⲉⲣⲟⲉⲓ· 
ⲁⲛⲟⲕ ⲧ‐ⲉⲧ-ϭⲁⲉⲓⲏⲟⲩ ⲁⲩⲱ ⲧⲛⲟϭ·
ϯ‐ϩⲧⲏ‐ⲧ̅ⲛ ⲉ‐ⲧⲁⲙⲛ̅ⲧ-ϩⲏⲕⲉ ⲁⲩⲱ ⲧⲁⲙⲛ̅ⲧ-ⲣⲙ̅ⲙⲁⲟ·
ⲙ̅ⲡⲣ̅‐ϫⲓⲥⲉ ⲛ̅ϩⲏⲧ ⲉⲣⲟⲉⲓ ⲉⲉⲓ‐ⲛⲏϫ ⲉⲃⲟⲗ ϩⲓϫⲙ̅‐ⲡⲕⲁϩ·
ⲁⲩⲱ  ⲧⲉⲧⲛⲁ‐ϭⲓⲛⲉ ⲙ̅ⲙⲟⲉⲓ ϩⲛ̅ ⲛ‐ⲉⲧ-ⲛ̅ⲛⲏⲟⲩ·
ⲟⲩⲧⲉ ⲙ̅ⲡⲣ̅‐ⲛⲁⲩ ⲉⲣⲟⲉⲓ ϩⲓ ⲧⲕⲟⲡⲣⲓⲁ· 
ⲛ̅ⲧⲉⲧ̅ⲛ‐ⲃⲱⲕ ⲛ̅ⲧⲉⲧⲛ̅‐ⲕⲁⲁ‐ⲧ ⲉⲉⲓ‐ⲛⲏϫ ⲉⲃⲟⲗ·
ⲁⲩⲱ ⲧⲉⲧⲛⲁ‐ϭⲓⲛⲉ ⲙ̅ⲙⲟ‐ⲉⲓ ϩ̅ⲛ‐ⲙ̅ⲙⲛ̅ⲧ‐ⲣ̅ⲣⲁⲉⲓ·
ⲟⲩⲇⲉ ⲙ̅ⲡⲣ̅‐ⲛⲁⲩ ⲉⲣⲟⲉⲓ ⲉⲉⲓ‐ⲛⲏϫ ⲉⲃⲟⲗ ϩⲛ ⲛⲉⲧ‐ϭⲁⲉⲓⲏⲟⲩ ⲁⲩⲱ ϩⲛ̅ ⲛⲉⲗⲁⲭⲓⲥⲧⲟⲥ ⲛ̅‐ⲧⲟⲡⲟⲥ ⲛ̅ⲧⲉⲧⲛ̅‐ⲥⲱⲃⲉ ⲛ̅ⲥⲱⲉⲓ·
ⲟⲩⲇⲉ ⲙ̅ ⲡⲣ̅‐ ⲛⲟϫ‐ⲧ̅ ⲉϩⲣⲁⲓ̈ ⲉ‐ⲛ‐ⲉⲧ-ϣⲁⲁⲧ ϩⲛ̅ ⲟⲩⲙⲛ̅ⲧ‐ⲁⲩⲥⲧⲏⲣⲟⲥ·
ⲁⲛⲟⲕ ⲇⲉ ⲁⲛⲟⲕ‐ⲟⲩϣⲁⲛ‐ϩⲧⲏ‐ⲥ· 
ⲁⲩⲱ ⲁⲛⲟⲕ‐ⲟⲩⲁϩⲓⲏⲧ·
ⲁⲣⲏϩ· 
ⲙ̅ⲡⲣ̅-ⲙⲉⲥⲧⲉ‐ⲧⲁⲙⲛ̅ⲧ‐ⲥⲧⲙⲏⲧ ⲁⲩⲱ ⲧⲁⲉⲅⲕⲣⲁⲧⲉⲓⲁ ⲛ̅ⲧⲉⲧⲛ̅-ⲙⲉⲣⲓⲧ‐ⲥ̅ ϩⲛ̅‐ⲧⲁⲙⲛ̅ⲧ‐ϭⲱⲃ·
ⲙ̅ⲡⲣ-ⲃϣ̅‐ⲧⲏⲛⲉ ⲉⲣⲟⲉⲓ ⲁⲩⲱ ⲛ̅ⲧⲉⲧⲛ̅‐ⲧⲙ̅‐ⲣ̅-ϩⲟⲧⲉ ϩⲏⲧ‐ⲥ̅ ⲛ̅‐ⲧⲁϭⲟⲙ·
ⲉⲧⲃⲉ‐ⲟⲩ ⲅⲁⲣ ⲧⲉⲧⲛ̅‐ⲣ̅‐ⲕⲁⲧⲁⲫⲣⲟⲛⲓ ⲛ̅‐ⲧⲁϩⲣ̅ⲧⲉ ⲁⲩⲱ ⲧⲉⲧⲛ̅‐ⲥⲁϩⲟⲩ ⲙ̅‐ⲡⲁϣⲟⲩϣⲟⲩ·
ⲁⲛⲟⲕ ⲇⲉ ⲧⲉⲧ-ϣⲟⲟⲡ ϩⲛ̅ ⲛ̅ⲫⲟⲃⲟⲥ ⲧⲏⲣ‐ⲟⲩ ⲁⲩⲱ ⲡⲛ̅ ϣⲁⲧ·
ϩⲛ̅‐ⲟⲩⲥⲧⲱⲧ ⲁⲛⲟⲕ ⲧⲉ ⲧ‐ⲉⲧ-ϭⲟⲟⲃ·
ⲁⲩⲱ ⲉⲉⲓ‐ⲟⲩⲁϫ ϩⲛ̅‐ⲟⲩϩⲏⲇⲟⲛ ⲏ ⲛ̅-ⲧⲟⲡⲟⲥ·
ⲁⲛⲟⲕ‐ⲟⲩⲁⲑⲏⲧ· 
ⲁⲩⲱ ⲁⲛⲟⲕ ⲟⲩⲥⲁⲃⲏ·
ⲉⲧⲃⲉ‐ⲟⲩ ⲁⲧⲉⲧⲛ̅‐ⲙⲉⲥⲧⲱ‐ⲉⲓ ϩⲛ̅‐ⲛⲉⲧⲛ̅ ϣⲟϫⲛⲉ·
ϫⲉ‐ϯ‐ⲛⲁ‐ⲕⲁ‐ⲣⲱ‐ⲉⲓ ⲁⲛⲟⲕ ϩ̅ⲛ ⲛ‐ⲉⲧ‐ⲕⲁ‐ⲣⲱ‐ⲟⲩ·
ⲁⲩⲱ ϯ-ⲛⲁ‐ⲟⲩⲱⲛϩ̅ ⲉⲃⲟⲗ ⲛ̅ⲧⲁ‐ϣⲁϫⲉ·

=========Page 61==========

ⲉⲧⲃⲉ ⲟⲩ ϭⲉ ⲁⲧⲉⲧ̅ⲛ‐ⲙⲉⲥⲧⲱ‐ⲉⲓ ⲛ̅ϩⲉⲗⲗⲏⲛ·
ϫⲉ ⲁⲛⲟⲕ ⲟⲩⲃⲁⲣⲃⲁⲣⲟⲥ ϩⲛ ⲛ̅ⲃⲁⲣⲃⲁⲣⲟⲥ·
ⲁⲛⲟⲕ ⲅⲁⲣ ⲧⲉ ⲧⲥⲟⲫⲓⲁ ⲛ̅‐ⲛ̅ϩⲉⲗⲗⲏⲛ ⲁⲩⲱ ⲧⲅⲛⲱⲥⲓⲥ ⲛ̅ ⲛ̅ⲃⲁⲣⲃⲁⲣⲟⲥ·
ⲁⲛⲟⲕ ⲡⲉ ⲫⲁⲡ ⲛ̅- ⲛ̅ϩⲉⲗⲗⲏⲛ ⲙⲛ̅ ⲛ̅ⲃⲁⲣⲃⲁⲣⲟⲥ·
ⲁⲛⲟⲕ  ⲡⲉⲧⲛⲁϣⲉ-ⲡⲉⲥⲉⲓⲛⲉ ϩⲛ̅ ⲕⲏⲙⲉ
ⲁⲩⲱ ⲧⲉⲧⲉ‐ⲙ̅ ⲛⲧⲉ‐ⲥ‐ⲉⲓⲛ ⲉ ϩⲛ̅ ⲛ̅ⲃⲁⲣⲃⲁⲣⲟⲥ·
ⲁⲛⲟⲕ ⲧⲉⲛⲧ‐ⲁⲩ‐ⲙⲉⲥⲧⲱ-ⲥ ϩⲛ̅‐ⲙⲁ ⲛⲓⲙ
ⲁⲩⲱ ⲧⲉⲛⲧ‐ⲁⲩ‐ⲙⲉⲣⲓⲧ̅‐ⲥ Ⲓ ϩⲙ̅‐ⲙⲁ ⲛⲓⲙ·
ⲁⲛⲟⲕ ⲧⲉⲧⲉ‐ϣⲁⲩ‐ⲙⲟⲩⲓⲧⲉ ⲉⲣⲟ‐ⲥ ϫⲉ‐ⲡⲱⲛϩ̅ 
ⲁⲩⲱ ⲁⲧⲉⲧ̅ⲛ-ⲓⲙⲟⲩⲧⲉ ϫⲉ‐ⲡⲙⲟⲩ·
ⲁⲛⲟⲕ ⲧⲉⲧⲉ‐ⲓϣⲁⲩ‐ ⲙⲟⲩⲧⲉ ⲉⲣⲟ‐ⲥ ϫⲉ‐ ⲡⲛ ⲟⲙⲟⲥ·
ⲁⲩⲱ ⲁⲧⲉⲧⲛ̅‐ⲙⲟⲩⲧⲉ ϫⲉ‐ⲧⲁⲛⲟⲙⲓⲁ·
ⲁⲛ ⲟⲕ ⲧⲉⲛⲧ‐ⲁⲧⲉⲧ̅ⲛ‐ ⲡⲱⲧ ⲛ̅ ⲥⲱ‐ⲉⲓ·
ⲁⲩⲱ ⲁⲛⲟⲕ ⲧⲉⲛⲧ‐ⲁⲧⲉⲧ̅ⲛ‐ⲁⲙⲁϩⲧⲉ ⲙ̅ⲙⲟ‐ⲉⲓ·
ⲁⲛⲟⲕ ⲧⲉ ⲧ‐ⲉⲛⲧ‐ⲁⲧⲉⲧ̅ⲛ‐ϫⲟⲒⲟⲣ‐ⲉⲧ ⲉⲃⲟⲗ·
ⲁⲩⲱ ⲁⲧⲉⲧⲛ̅‐ⲥⲟⲟⲩⲓϩ‐ⲧ ⲉϩⲟⲩⲛ·
ⲁⲛⲟⲕ ⲧⲉⲛⲧ‐ⲁⲧⲉⲧⲛ̅-ϣⲓⲡⲉ ϩⲏⲧ‐ⲥ̅·
ⲁⲩⲱ ⲁⲧⲉⲧⲛ̅‐ⲣ̅-ⲁⲧ‐ϣⲓⲡⲉ ⲛⲏ‐ⲉⲓ·
ⲁⲛⲟⲕ ⲧⲉⲧⲉ‐ⲙⲁⲥ‐ⲣ̅-ϣⲁ·
ⲁⲩⲱ ⲁⲛⲟⲕ ⲧⲉⲧⲉ‐ⲛⲁϣⲉ‐ⲛⲉⲥϣⲁ·
ⲁⲛⲟⲕ ⲁⲛⲟⲕ-ⲟⲩⲁⲧ‐ⲛⲟⲩⲧⲉ·
ⲁⲩⲱ ⲁⲛⲟⲕ ⲧⲉⲧⲉ‐ⲛⲁϣⲉ‐ⲡⲉⲥⲛⲟⲩⲧⲉ·
ⲁⲛⲟⲕ ⲡⲉⲛⲧ‐ⲁⲧⲉⲧ̅ⲛ‐ⲙⲉⲉⲩⲉ ⲉⲣⲟ‐ⲓ̈ 
ⲁⲩⲱ ⲁⲧⲉⲧⲛ̅‐ϣⲟⲥ‐ⲧ̅·
ⲁⲛⲟⲕ‐ⲟⲩⲁⲧ‐ⲥⲃⲱ·
ⲁⲩⲱ ⲉⲩ‐ϫⲓ‐ⲥⲃⲱ ⲉⲃⲟⲗ ϩⲓⲧⲟⲟⲧ‐·
ⲁⲛⲟⲕ ⲧⲉ ⲧ‐ⲉⲛⲧ‐ⲁⲧⲉⲧⲛ̅‐ⲕⲁⲧⲁⲫⲣⲟⲛⲉⲓ ⲙ̅ⲙⲟ‐ⲉⲓ·
ⲁⲩⲱ ⲧⲉⲧⲛ̅‐ⲙⲉⲉⲩⲉ ⲉⲣⲟ-ⲉⲓ·
ⲁⲛⲟⲕ ⲡⲉⲛⲒⲧ‐ⲁⲧⲉⲧ̅ⲛ‐ϩⲱⲡ ⲉⲣⲟ‐ⲉⲓ·
ⲁⲩⲱ ⲧⲉⲧⲛ̅‐ⲟⲩⲟⲛϩ̅ ⲛⲁ‐ⲓ̈  ⲉⲃⲟⲗ·
ϩⲟⲧⲁⲛ ⲇⲉ ⲉⲧⲉⲧⲛ̅ϣⲁⲛ‐ϩⲱⲡ ⲙ̅ⲙⲱ‐ⲧⲛ̅
ⲁⲛⲟⲕ ϩⲱⲱ‐ⲧ ϯ‐ⲛⲁ‐ⲟⲩⲟⲛϩ̅‐ⲧ ⲉⲃⲟⲗ·
ϩⲟⲧⲁⲛ ⲅⲁⲣ ⲉⲣϣⲁⲛ‐ⲧⲉⲧⲛ̅‐ ### ⲉⲃⲟⲗ
ⲁⲛⲟⲕ ϩⲱⲱ‐ⲧ ϯ ### ⲉⲣⲱ‐ⲧⲛ·
ⲛ‐ⲉⲛⲧ‐ⲁⲩ . ###  ϩⲓⲧⲟⲟⲧ‐ϥ̅ ⲙ̅‐ⲡ ### ### ϩⲛ̅‐ⲟⲩⲙⲛ̅ⲧ‐ⲁⲑ ###
### ⲧⲉ
ϥⲓ ⲙ̅ⲙⲟ‐ⲉⲓ. ⲧⲟⲩⲓⲉⲡⲓⲥⲧⲏⲙⲏ ⲉⲃⲟⲗ ϩⲛ̅‐ⲟⲩⲙ̅ⲕⲁϩ  ⲛ̅ϩⲏⲧ
ⲁⲩⲱ ⲛ̅ⲧⲉⲧⲛ̅‐ϣⲟⲡ‐ⲧ̅ ⲉⲣⲱⲧⲛ̅ ⲉⲃⲟⲗ ϩⲛ̅‐ⲟⲩⲉⲡⲓⲥⲧⲏⲙⲏ ⲙⲛ̅‐ⲟⲩⲙ̅ⲕⲁϩ ⲛ̅ϩⲏⲧ
ⲛ̅ⲧⲉⲧⲛ̅‐ϣⲟⲡ‐ⲧ̅ ⲉⲣⲱ‐ⲧⲛ̅ ⲉⲃⲟⲗ ϩⲛ̅‐ϩⲉⲛⲧⲟⲡⲟⲥ ⲉⲩ‐ϭⲁⲉⲓⲏⲟⲩ ⲁⲩⲱ Ϩⲛ̅‐ⲟⲩⲧⲁⲛⲟ
ⲁⲩⲱ ⲛ̅ⲧⲉⲧⲛ̅‐ⲧⲱⲣ̅ⲡ ⲉⲃⲟⲗ ϩⲛ̅ ⲛ‐ⲉⲧ‐ⲛⲁⲛⲟⲩ‐ⲟⲩ·
ⲕⲁⲛ ϩⲛ̅‐ⲟⲩⲙⲛ̅ⲧ‐ϭⲁⲉⲓⲉ ⲉⲃⲟⲗ ϩⲛ̅ ⲟⲩϣⲓⲡⲉ ϣⲟⲡ‐ⲧ̅  ⲉⲣⲱ‐ⲧⲛ̅ ϩⲛ̅‐ⲟⲩⲙⲛ̅ⲧ‐ⲁⲧ‐ ϣⲓⲡⲉ·
ⲁⲩⲱ ⲉⲃⲟⲗ ϩⲛ̅ ⲟⲩⲙⲛ̅ⲧ‐ⲁⲧ‐ϣⲓⲡⲉ ⲙⲛ̅‐ⲟⲩϣⲓⲡⲉ ϫⲡⲓⲟ ⲛ̅ ⲛⲁⲙⲉⲗⲟⲥ ϩⲛ̅‐ⲧⲏⲩⲧⲛ̅
ⲁⲩⲱ ⲛ̅ⲧⲉⲓⲧⲛ̅‐ϯ-ⲡⲉⲧⲛ̅ⲟⲩⲟⲉⲓ ⲉϩⲟⲩⲛ ⲉⲣⲟ‐ⲓ̈  ⲛ‐ⲉⲧⲥⲟⲟⲩⲛ ⲙ̅ⲙⲟ‐ⲉⲓ
ⲁⲩⲱ ⲛ‐ⲉⲧ-ⲥⲟⲟⲩⲛ ⲛ̅ ⲛⲁⲙⲉⲗⲟⲥ
ⲛ̅ⲧⲉⲧⲛ̅‐ⲥⲙⲓⲛⲉ ⲛ̅ ⲛ̅ⲛⲟϭ ϩⲛ̅ ⲛ̅ⲕⲟⲩⲉⲓ ⲛ̅ϣⲟⲣⲡ̅ ⲛ̅‐ⲕⲧⲓⲥⲙⲁ· 
ϯ‐ⲡⲉⲧⲛ̅ⲟⲩⲟⲉⲓ ⲉϩⲣⲁⲓ̈ ⲉ‐ⲧⲙⲛ̅ⲧ‐ϣⲏⲣⲉ ϣⲏⲙ·
ⲁⲩⲱ ⲙ̅ⲡⲣ̅‐ⲙⲉⲥⲧⲱ‐ⲥ  ϫⲉ‐ⲥ̅‐ⲥⲁⲃⲉⲕ· 
ⲁⲩⲱ ⲟⲩⲕⲟⲩⲉⲓⲓ ⲧⲉ·
ⲟⲩⲧⲉ ⲙ̅ⲡⲣ̅‐ⲧⲥⲧⲟ ⲛ̅‐ϩⲉⲛⲙⲛ̅ⲧ‐ⲛⲁϭ ϩⲛ̅‐ϩⲉⲛⲙⲉⲣⲟⲥ ⲉⲃⲟⲗ ϩⲛ̅‐ ⲙ̅ⲙⲛ̅ⲧ‐ⲕⲟⲩⲉⲓ
ⲉ-ϣⲁⲩ-ⲥⲟⲩⲱⲛ‐ⲙ̅ⲙⲛ̅ⲧ‐ⲕⲟⲩⲉⲓ ⲅⲁⲣ ⲉⲃⲟⲗ ϩⲛ̅ ⲙ̅ⲙⲛ̅ⲧ‐ⲛⲟϭ· 
ⲉⲧⲃⲉ‐ⲟⲩ ⲧⲉⲧⲛ̅‐ⲥⲁϩⲟⲩ ⲙ̅ⲙⲟ‐ⲉⲓ ⲁⲩⲱ ⲧⲉⲧⲛ̅‐ ⲧ6ⲁⲉⲓⲟ ⲙ̅ⲙⲟ‐ⲉⲓ·
ⲁⲧⲉⲧⲛ̅‐ϣⲱϭⲉ· ⲁⲩⲱ ⲁⲧⲉⲧⲛ̅‐ⲛⲁ·
ⲙ̅ⲡⲣ̅-ⲡⲟⲣϫ‐ⲧ̅ ⲉⲃⲟⲗ ϩⲛ̅‐ⲛ̅ ϣⲟⲣⲡ̅ ⲛⲁⲓ̈ ⲛ̅ⲧ‐ⲁⲧⲉⲧⲛ̅‐ⲥⲟⲩⲱ ⲛ‐ⲟⲩ·
ⲟⲩⲇⲉ ⲙ̅ⲡⲣ̅‐ⲛⲉϫ‐ⲗⲁⲁⲩ ⲉⲃⲟⲗ ### ⲧⲥ̅ⲧⲉ‐ⲗⲁⲁⲩ ⲉⲃⲟⲗ ⲛ###.
ⲧⲥⲧⲁ‐ⲧⲏⲛⲉ ⲁ. ###ⲩⲛ ⲙ̅ⲙⲟ‐ϥ ⲁⲛ ⲁⲛ ### ϥ ⲧ‐ⲉⲧⲉ‐
ⲧⲱ‐ⲉⲓ ### ϯ-ⲥⲟⲟⲩⲛ ⲁⲛⲟⲕ ⲛ̅ ⲛ̅ϣⲟⲣⲡ̅·
ⲁⲩⲱ ⲛ‐ⲉⲧ- ⲙⲛ̅ ⲛ̅ⲥⲁ‐ⲛⲁⲓ̈ ⲥⲉ‐ⲥⲟⲟⲩⲛ ⲙ̅ⲙⲟ‐ⲉⲓ·
ⲁⲛⲟⲕ ⲇⲉ ⲡⲉ ⲡⲛⲟⲩⲥ ⲛ̅-ⲧⲉⲗⲉⲓⲟⲥ 
ⲁⲩⲱ ⲧⲁⲛⲁⲡⲁⲩⲥⲓⲥ ⲙ̅‐ ⲡ###·
ⲁⲛⲟⲕ ⲡⲉ ⲡⲥⲟⲟⲩⲛ ⲙ̅‐ⲡⲁϣⲓⲛ ⲉ
ⲁⲩⲱ ⲡϭⲓⲛⲉ ⲛ̅‐ ⲛ‐ⲉⲧ‐ϣⲓⲛⲉ ⲛ̅ⲥⲱ‐ⲉⲓ
ⲁⲩⲱ ⲡⲟⲩⲁϩ‐ⲥⲁϩⲛ ⲉ ⲛ̅‐ ⲛ‐ⲉⲧ‐ⲣ̅‐ⲁⲓⲧⲉ ⲓ̅ ⲙ̅ⲙⲟ‐ⲉⲓ
ⲁⲩⲱ ⲧϭⲁⲙ ⲛ̅‐ ⲛ̅ϭⲁⲙ ϩⲛ̅‐ⲧⲁⲅⲛ ⲱⲓⲥⲓⲥ
ⲛ̅- ⲛⲁⲅⲅⲉⲗⲟⲥ ⲛ̅ⲧ‐ⲁⲩ‐ⲧⲁⲟⲩⲟ‐ⲟⲩ ϩ̅ⲙ‐ⲡⲁⲗⲟⲅⲟⲥ

page 63

ⲁⲩⲱ ⲛ̅ ⲛⲟⲩⲧⲉ ϩⲛ̅‐ ⲛⲟⲩⲧⲉ ⲉⲃⲟⲗ ϩⲙ̅‐ⲡⲁϣⲟϫⲛⲉ 
ⲁⲩⲱ ⲙ̅ⲡⲛ̅ⲁ ⲛ̅‐ⲣⲱⲙⲉ ⲛⲓⲙ ⲉⲩ‐ϣⲟⲟⲡ ⲛ̅ⲙⲙⲁ‐ⲉⲓ
ⲁⲩⲱ ⲛ̅ϭⲓ ⲟⲙⲉ  ⲉⲩ‐ϣⲟⲟⲡ ⲛ̅ϩⲏⲧ·
ⲁⲛⲟⲕ ⲧⲉ ⲧ‐ⲉⲧ-ⲧⲁⲉⲓⲏⲟⲩ ⲁⲩⲱ ⲧ‐ⲉⲧⲟⲩ‐ⲥⲙⲟⲩ ⲉⲣⲟ-ⲥ
ⲁⲩⲱ ⲧ‐ⲉⲧⲟⲩ‐ⲣ̅‐ⲕⲁⲧⲁⲫⲣⲟⲛⲓ ⲙ̅ⲙⲟ‐ⲥ ϩⲛ̅‐ⲟⲩϣⲱⲥ·
ⲁⲛⲟⲕ ⲧⲉ ϯⲣⲏⲛⲏ·
ⲁⲩⲱ ⲛ̅ⲧ‐ⲁ‐ⲡ̅ⲡⲟⲗⲉⲙⲟⲥ Ⲓ ϣⲱⲡⲉ ⲉⲧⲃⲏⲏⲧ‐·
ⲁⲩⲱ ⲁⲛⲟⲕ‐ⲟⲩϣ̅ⲙⲙⲟ ⲁⲩⲱ ⲟⲩⲣ̅ⲙⲛ̅‐ⲡⲟⲗⲓⲥ·
ⲁⲛⲟⲕ ⲧⲉ ⲧⲟⲩⲥⲓⲁ ⲁⲩⲱ ⲧ‐ⲉⲧⲉ‐ⲙⲛ̅ⲧⲉ‐ⲥ‐ⲟⲩⲥⲓⲁ·
ⲛ‐ⲉⲧ-ϣⲟⲟⲡ ⲉⲃⲟⲗ ϩⲛ̅‐ⲧⲁⲥⲩⲛⲟⲩⲥⲓⲁ ⲥⲉ‐ⲣ̅-ⲁⲧ‐ⲥⲟⲟⲩⲛ  ⲙ̅ⲙⲟⲉⲓ·
ⲁⲩⲱ ⲛ‐ⲉⲧ ϣⲟⲟⲡ ϩⲛ̅‐ⲧⲁⲟⲩⲥⲓⲁ ⲛⲉⲧ‐ⲥⲟⲟⲩⲛ ⲙ̅ⲙⲟ‐ⲉⲓ·
ⲛ‐ⲉⲧ-ϩⲏⲛ ⲉⲣⲟ‐ⲉⲓ ⲁⲩ‐ⲣ̅-ⲁⲧ‐ⲥⲟⲟⲩⲛ ⲙ̅ⲙⲟ‐ⲉⲓ·
ⲁⲩⲱ ⲛ‐ⲉⲧ‐ⲟⲩⲏⲟⲩ ⲛ̅ⲥⲁ ⲛ̅ⲃⲟⲗ ⲙ̅ⲙⲟ‐ⲉⲓ ⲛⲉⲛⲧ‐ⲁⲩ‐ⲥⲟⲩⲱ ⲛ‐ⲧ̅·
ϩⲙ̅- ⲡⲉϩⲟⲟⲩ ⲉⲉⲓ‐ϩⲏ ⲛ ⲉϩⲟⲩⲛ ⲉ ### ⲟⲩⲏⲟⲩ ⲛ̅ⲥⲁⲙⲟⲗ ⲙ̅ⲙ ###
ⲁⲩⲱ ϩⲙ̅‐ⲡⲉϩⲟⲟⲩ ⲉⲓ̈-ⲟⲩⲏⲟⲩ ⲛ̅ⲥⲁ ⲛ̅ⲃⲟⲗ ⲙ̅ⲙⲱ‐ⲧⲛ̅ ϯϩⲏⲛ ⲉϩⲟⲩⲛ ⲉⲣⲱ‐ⲧⲛ̅·
ⲁⲛⲟⲕ ⲡⲉ  ###. ⲃⲥ̅ ⲙ̅‐ⲫⲏⲧ·
ⲁⲛⲟⲕ ⲡⲉ ### ⲛ‐ⲙ̅ⲫⲩⲥⲓⲥ·
ⲁⲛⲟⲕ ⲡⲉ ### ⲧⲉ ⲛ̅‐ⲧⲕⲧⲓⲥⲓⲥ ⲛ̅ ⲛ-ⲙ̅ⲡⲛ̅ⲁ̅ ### ⲁⲓⲧⲏⲙⲁ ⲛ̅ ⲛ̅ⲯⲩⲭⲟⲟⲩⲉ·
ⲁⲛⲟⲕ ⲡⲉ ⲡⲁⲙⲁϩⲧⲉ ⲁⲩⲱ ⲡⲁⲧ‐ⲁⲙⲁϩⲧⲉ·
ⲁⲛⲟⲕ ⲡⲉ ⲡϩⲱⲧⲣ ⲙⲛ̅-ⲡⲃⲱⲗ ⲉⲃⲟⲗ·
ⲁⲛⲟⲕ ⲡⲉ ⲧⲙⲟⲛ ⲏ·
ⲁⲩⲱ ⲁⲛⲟⲕ ⲡⲉ ⲡⲃⲱⲗ·
ⲁⲛⲟⲕ ⲡⲉ ⲡⲓ ⲉⲡⲓⲧⲛ̅·
ⲁⲩⲱ ⲉⲩ‐ⲛ̅ ⲛⲏⲟⲩ ⲉϩⲣⲁⲓ̈ ⲉⲧⲟⲟⲧ‐·
ⲁⲛⲟⲕ ⲡⲉ ⲫⲁⲡ ⲙⲛ̅‐ⲡⲕⲱ ⲉⲃⲟⲗ·
ⲁⲛⲟⲕ ⲁⲛⲟⲕ‐ⲟⲩⲁⲧ‐ⲛⲟⲃⲉ·
ⲁⲩⲱ ⲧⲛⲟⲩⲛⲉ ⲙ̅‐ⲡⲛⲟⲃⲉ ⲟⲩⲉⲃⲟⲗ ⲛ̅ϩⲏⲧ‐ⲧⲉ·
ⲁⲛⲟⲕ ⲧⲉ ⲧⲉⲡⲓⲑⲩⲙⲓⲁ· ϩⲛ̅‐ⲟⲩϩⲟⲣⲁⲥⲓⲥ·
ⲁⲩⲱ ⲧⲉⲅⲕⲣⲁⲧⲉⲓⲁ ⲙ̅‐ⲫⲏⲧ ⲉⲥ‐ϣⲟⲟⲡ ⲛ̅ϩⲏⲧ‐·
ⲁⲛⲟⲕ ⲡⲉ ⲡⲥⲱⲧⲙ ⲉⲧ‐ϣⲏⲡ ⲛ̅‐ⲟⲩⲟⲛ ⲛⲓⲙ
ⲙ̅ⲛ‐ⲡϣⲁϫⲉ ⲉⲧⲉ‐ⲙⲁⲩ‐ϣ‐ⲉⲓⲙⲁϩⲧⲉ ⲙ̅ⲙⲟ‐ϥ·
ⲁⲛⲟⲕ-‐ⲟⲩⲉⲃⲱ ⲉ‐ⲙⲁⲥ‐ϣⲁϫⲉ·

==========page 64===========

ⲁⲩⲱ ⲛⲁϣⲉ‐ⲧⲁⲙⲛ̅ⲧ‐ϩⲁϩ ⲛ̅‐ϣⲁϫⲉ·
ⲥⲱⲧⲙ̅ ⲉⲣⲟ‐ⲉⲓ ϩⲛ̅ ⲟⲩϭⲱⲛ
ⲁⲩⲱ ⲛ̅ⲧⲉⲓⲧⲛ̅‐ϫⲓ-ⲥⲃⲟ ⲉⲣⲟ‐ⲉⲓ ϩⲛ̅‐ⲟⲩⲛ̅ϣⲟⲧ·
ⲁⲛⲟⲕ ⲧⲉⲧ-ⲁϣ‐ϭⲏⲗ ⲉⲃⲟⲗ ϩⲓϫⲙ̅‐ⲡϩⲟ ⲙ̅‐ⲡⲕⲁϩ·
ⲁⲩⲱ ⲉⲩ‐ⲛⲟⲩϫⲉ ⲙ̅ⲙⲟ‐ⲉⲓ ⲉⲃⲟⲗ ϩⲓϫⲙ̅‐ⲡϩⲟ ⲙ̅‐ⲡⲕⲁϩ·
ⲁⲛⲟⲕ ⲉⲧ-ⲥⲟⲃⲧⲉ ⲙ̅‐ ⲡⲟⲉⲓⲕ ⲙⲛ̅‐ ###
### ⲡⲁⲛⲟⲩⲥ ⲉϩⲟⲩⲛ·
ⲁⲛⲟⲕ ⲧⲉ ⲧⲓⲒⲅⲛ ⲱⲥⲓⲥ ⲙ̅‐ⲡⲁⲣⲁⲛ·
ⲁⲛⲟⲕ ⲧⲉⲧ ⲁϣⲕⲁⲕ ⲉⲃⲟⲗ·
ⲁⲩⲱ ⲁⲛⲟⲕ ⲉⲧ ϫⲓ‐ⲥⲙⲏ·
ϯ‐ⲟⲩⲟⲛϩ̅ ⲉⲃⲟⲗ ⲁⲩⲱ ### ⲙⲟⲟϣⲉ ϩⲛ̅‐ⲟⲩⲡ ### Ⲫ ### ⲓⲥ
ⲛ̅ⲧⲁⲙⲁ ### ###. ⲉⲓⲟⲛ ⲙ̅‐ⲡϫ ### ⲁⲉ ###·
ⲁⲛⲟⲕ ⲡⲉ ### ### ⲧⲉ ⲧⲁⲡⲟⲗⲟⲅⲓⲁ ###·
ⲁⲛⲟⲕ ⲧⲉⲧⲉ‐ϣⲁⲩ‐ⲙⲟⲩⲧⲉ ⲉⲣⲟ‐ⲥ ϫⲉ-ⲧⲙⲉ
ⲁⲩⲱ ⲡϫⲓ ⲛϭⲟⲛⲥ̅ ###·
ⲧⲉⲧ̅ⲛ‐ⲧⲁⲉⲓⲟ ⲙ̅ ⲙⲟ‐ⲉⲓ ⲛ ### ·
ⲁⲩⲱ ⲧⲉⲧ̅ⲛ‐ⲕⲁⲥⲕⲥ̅ ⲉⲣⲟ‐ⲓ̈ ·
ⲛ-ⲉⲧⲟⲩ‐ϫⲣⲟⲉⲓⲧ ⲉⲣⲟ‐ⲟⲩ ⲉⲣⲓ‐ⲕⲣⲓⲛⲉ ⲙ̅ⲙⲟⲟⲩ ⲉ‐ⲙⲡⲁⲧⲟⲩ‐ ϯ-ϩⲁⲡ
ⲉⲣⲱ‐ⲧⲛ̅ 
ⲉⲃⲟⲗ ϫⲉ‐ⲡⲉⲕⲣⲓⲧⲏⲥ ⲙⲛ̅‐ⲡϫⲓ-ϩⲟ ⲉⲩ‐ϣⲟⲟⲡ ϩⲛ̅‐ⲧⲏⲛⲉ·
ⲉⲩϣⲁⲛ‐ϭⲁⲉⲓⲉ‐ⲧⲏⲛⲉ ⲉⲃⲟⲗ ϩⲙ̅‐ⲡⲁⲓ̈ ⲛⲓⲙ ⲡⲉⲧ ⲛⲁ‐ⲕⲁ‐ⲧⲏⲛⲉ ⲉⲃⲟⲗ·
ⲏ̅ ⲉⲩϣⲁⲛ‐ⲕⲁ‐ⲧⲏⲛ ⲉⲃⲟⲗ ⲛ̅ϩⲏⲧ‐ϥ̅ ⲛⲓⲙ ⲡⲉⲧ‐ⲛⲁ‐ϣ‐ⲁⲙⲁϩⲧⲉ ⲙ̅ⲙⲱ‐ⲧⲛ̅·
ⲡ‐ⲉⲧ‐ ⲛ̅ⲡⲉⲧⲛ̅ⲥⲁ ⲛϩⲟⲩⲛ ⲅⲁⲣ ⲡⲉ ⲡ‐ⲉⲧ̅‐ ⲛⲡⲉⲧⲛ̅ⲥⲁ ⲛⲃⲟⲗ·
ⲁⲩⲱ ⲡ‐ⲉⲧ-ⲣ̅‐ⲡⲗⲁⲥⲥⲉ ⲛ̅ⲥⲁⲃⲟⲗ ⲙ̅ⲙⲱ‐ⲧⲛ̅ ⲛ̅ⲧ‐ⲁϥ‐ⲣ̅‐ⲧⲩⲡⲟⲩ· ⲙ̅ⲙⲟ‐ϥ ⲙ̅ⲡⲉⲧⲛ̅ⲥⲁ ⲛϩⲟⲩⲛ·
ⲁⲩⲱ ⲡ‐ⲉⲧⲉⲧⲛ̅‐ⲛⲁⲩ ⲉⲣⲟ‐ϥ ⲙ̅ ⲡⲉⲧⲛ̅ⲥⲁ ⲛⲃⲟⲗ  ⲧⲉⲧⲛ̅‐ⲛⲁⲩ ⲉⲣⲟ‐ϥ ⲙ̅‐ⲡⲉⲧⲛ ⲥⲁ ⲛϩⲟⲩⲛ·
ϥ̅‐ⲟⲩⲟⲛϩ̅ ⲉⲃⲟⲗ· ⲁⲩⲱ ⲧⲉⲧⲛ̅ϩⲃ̅ⲥⲱ ⲧⲉ·
ⲥⲱⲧⲙ ⲉⲣⲟⲓ̈ ⲛⲁⲕⲣⲟⲁⲧⲏⲥ̅·
ⲁⲩⲱ ⲛ̅ⲧⲉⲧⲛ̅‐ϫⲓ‐ⲥⲃⲱ ⲉ‐ⲛⲁϣⲁϫⲉ ⲛ‐ⲉⲧⲥⲟⲟⲩⲛ ⲙ̅ⲙⲟ‐ⲉⲓ·
ⲁⲛⲟⲕ ⲡⲉ Ⲓ ⲡⲥⲱⲧ̅ⲙ ⲉⲧ' ϣⲏⲡ ⲛ̅‐ϩⲱⲃ ⲛⲓⲙ·

==============page 65==============
ⲁⲛⲟⲕ ⲡⲉ ⲡϣⲁϫⲉ ⲉⲧⲉ‐ⲙⲁⲩ‐ϣ‐ⲁⲙⲁϩⲧⲉ ⲙ̅ⲙⲟ‐ϥ·
ⲁⲛⲟⲕ ⲡⲉ ⲡⲣⲁⲛ ⲛ̅ⲧⲥⲙⲏ ⲁⲩⲱ ⲧⲉⲥⲙⲏ ⲙ̅‐ⲡⲣⲁⲛ·
ⲁⲛⲟⲕ ⲡⲉ ⲡⲥⲏⲙⲉⲓⲟ ⲛ ⲙ̅‐ⲡⲥϩⲁⲓ̈
ⲁⲩⲱ ⲡⲟⲩⲱⲛϩ̅ ⲉⲃⲟⲗ ⲛ̅‐ⲧⲇⲓϩⲉⲣⲉⲥⲓⲥ·'
ⲁⲩⲱ ⲁⲛⲟⲕ 

==========three lines missing========

 Ⲧ - ‐ ‐ ⲒⲠⲡⲟⲩⲟⲉⲓⲛ [ ‐ - - 1]
### ⲁⲩⲱ ⲑ ### ⲁⲕⲣⲟⲁⲧⲏⲥ̅  ### ⲉⲣⲱ‐ⲧⲛ̅·
ϥ‐ⲟⲛ ###. ⲧⲛⲟϭ ⲛ̅‐ϭⲟⲙ·
ⲁⲩⲱ ⲡ. #### ⲧ‐ϥ ⲛⲁ‐ⲕⲓⲙ ⲁⲛ ⲙ̅‐ⲡⲣⲁⲛ 
### ⲉⲣⲁⲧϥ̅ ⲡⲉⲛⲧ‐ⲁϥ‐ⲧⲁⲙⲓⲟⲓ̈ ·
ⲁ[ⲛ]ⲟⲕ ⲇⲉ ϯ‐ⲛⲁ‐ϫⲱ ⲙ̅ ⲡⲉϥⲣⲁⲛ·
ⲁⲛⲁⲩ ϭⲉ ⲉ‐ⲛⲉϥ ϣⲁϫⲉ ⲙⲛ̅‐ⲛ̅ⲥϩⲁⲓ̈  ⲧⲏⲣ‐ⲟⲩ ⲛ̅ⲧ‐ⲁⲩ‐ϫⲱⲕ ⲉⲃⲟⲗ·
ϯ-ϩⲧⲏ‐ⲧⲛ̅ ϭⲉ ⲛⲁⲕⲣⲟⲁⲧⲏⲥ
ⲁⲩⲱ ⲛ̅ⲧⲱⲧⲛ̅ ϩⲱⲧ‐ⲧⲏⲩⲧⲛ̅ ⲛ̅ⲛⲁⲅⲅⲉⲗⲟⲥ
ⲙⲛ̅- ⲛ-ⲉⲛⲧ‐ⲁⲩ‐ⲧⲁⲟⲩⲟ‐ⲟⲩ
ⲁⲩⲱ ⲙ̅ⲡⲛ̅ⲁ ⲛ̅ⲧ‐ⲁⲩ‐ⲧⲱⲱⲛ ⲉⲃⲟⲗ ϩⲛ̅ ⲛ‐ⲉⲧ‐ⲙⲟⲟⲩⲧ ϫⲉ‐ⲁⲛⲟⲕ ⲡⲉⲧ‐ϣⲟⲟⲡ ⲟⲩⲁⲁⲧ‐·
ⲁⲩⲱ ⲙ̅ⲙⲛ̅ⲧⲁ‐ⲉⲓ‐ⲡ‐ⲉⲧ'‐ ⲛⲁ‐ⲕⲣⲓⲛⲉ ⲙ̅ⲙⲟ‐ⲉⲓ·
ϩⲁϩ ⲅⲁⲣ ⲛ̅‐ⲉⲓⲇⲟⲥ ⲉⲩ‐ϩⲟⲗⲉϭ ⲛⲉ ⲛ‐ⲉⲧ-ⲓϣⲟⲟⲡ ϩⲛ̅‐ϩⲉⲛⲛⲟⲃⲉ 
ⲉ‐ⲛⲁϣⲱ‐ⲟⲩ ⲁⲩⲱ ϩⲉⲛⲙⲛ̅ⲧ‐ⲁⲧ‐ⲁⲙⲁϩⲧⲉ ⲙⲛ̅‐ϩⲉⲛⲡⲁⲑⲟⲥ ⲉⲩ‐ϭⲁⲉⲓⲏⲩ
ⲁⲩⲱ ϩⲉⲛϩⲏⲇⲟⲛⲏ ⲡⲣⲟⲥ‐ⲡⲉⲓⲟⲩⲟⲉⲓϣ ⲉⲩ‐ⲁⲙⲁϩⲧⲉ ⲙ̅ⲙⲟ‐ⲟⲩ
ϣⲁⲛⲧⲟⲩ‐ⲣ̅‐ⲛⲏⲫⲉ· ⲛ̅ⲥⲉ‐ⲡⲱⲧ ⲉϩⲣⲁⲓ̈ ⲉ‐ⲡⲟⲩⲕⲏⲙⲏⲧⲏⲣⲓⲟⲛ·'
ⲁⲩⲱ ⲥⲉ‐ⲛⲁ‐ϭⲓⲛⲉ ⲙ̅ⲙⲟ‐ⲉⲓ ⲙ̅ⲡⲙⲁ ⲉⲧ‐ⲙ̅ⲙⲁⲩ
ⲛ̅ⲥⲉ‐ⲱⲛϩ̅ ⲁⲩⲱ ⲛ̅ⲥⲉ‐ⲧⲙ̅‐ⲥⲱⲧ ⲉ‐ⲙⲟⲩ·