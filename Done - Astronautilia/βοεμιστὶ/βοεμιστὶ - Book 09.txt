HVĚZDOPLAVBY ZPĚV DEVÁTÝ
(O chvostnatých ženách a lžipsech)
Odtud tedy jsme pluli tam propastmi prázdného kosmu
Mandyse hledajíce a ovci, jež sleduje vesmír.
Na planetu jsme pak přišli, na které bydleli tvoři
podobní celkově ženám, co naší na Zemi bydlí,
5 ale nebylo milé nám vůbec v místě tom zůstat.
Tu pak jsme rozeznali, že může nositi život
v kosmu, a, rozeznavše, jsme proti planetě pluli
sestoupivše pak na zem jsme zdrželi lodici dobrou.
Ihned tu ze vnitřku lodi tré druhů skočilo na zem,
10 které jsem vyslal ven tu na té planetě zjistit,
jaké by bytosti byly tam na zemi, jedlíci jídla,
zda by divoké byly a vzpupné, jakož i zlobné,
aneb zda přátelské jsou a milou mají i mysl.
Ti pak odešli pryč a dlouho zas nepřišli zpátky
15 po mnoha dlouhých hodin, tu vyšel jsem sám, abych zjistil.
Vyšel z lodi jsem sám a s sebou na šňůře vedl
podivuhodného Frantu, jenž všech je tlumočník řečí,
planetu na cizokrajnou a divnou jsem při chůzi patřil.
Listí na stromech bylo tam na té planetě rudé,
20 tak jako na Zemi naší jsou listy některých buků,
které smrtelní lidé tam měděnými buky zovou,*
ale planety tráva tam byla modrá a černá,
takto nezvyklé barvy a na podiv měla ta země.
Tu se mi, jak jsem kráčel, i výstavné zjevilo město.
Vyšel jsem ku městu tomu, i já i Franta ten robot,
neboť mi zvědavost velká se šlechetné zmocnila mysli,
jaké by bytosti byly tam v zemi, jedlíci jídla,
(zdaž by divoké byly a zpupné, jakož i zlobné,
aneb zda přátelské jsou a milou mají též mysl.)
30 Ihned do jakési jámy jsem padl a Franta i robot,
která pokrytá byla tam mrzce větvovím četným.
Zdálo se, že je to past, jak do ní zvířata divá
chytají, neboť strach by měli s nimi se utkat.
V takové tedy pasti byl chycen Franta i se mnou.
35 Ale velice příkrá to byla ošklivá jáma,
na žádný způsob se z ní tam silou nedalo vylézt.
Ale nyní jsem chtěl své dobré zavolat druhy
rádiofónem svým; však, hlupák, jsem nechal ho vzadu
v lodi leštěné dobře. Tu neměl jsem úniku možnost.
40 Avšak jak upadl Franta zde do té propasti černé,
biorádiofón si svojím pokazil pádem,
často chtěl volati loď, však všechno bylo to marné.
Seděl jsem uvnitř jámy a mnoho myslilo nitro,
a tu mně, jak jsem myslel, se dvojí zazdála rada.
45 Buď že robota Frantu tam z díry vyhodit na pláň,
a pak ho do lodi poslat, by dobré přivedl druhy,
anebo vykopat stupně tam ve skále pomocí fejzru,
po nich nahoru vylézt a z trudné uniknout jámy.
Nyní pak, jak jsem tak myslel, se lepší zazdálo býti
50 vyhloubit stupně v skále a Frantu neházet nikam,
aby snad, vyhozen prudce, se o skálu nerozbil tlumač
všechněch vesměrných řečí. Byl příliš k házení vzácný,
ale že zkázonosným tu fejzrem vyhloubit skálu,
takto vytvořit stupně a tím i uniknout z pasti.
55 Avšak, když k samému kraji jsem trpké dostoupil pasti,
tehdy fejzrový náboj mi zcela ve zbrani došel.
Tak jsem se bezbrannýn stal, byť stupně jsem vykopal nyní.
Avšak když bezbranný jsem byl, neškodný, neschopný boje,
od města proti pasti tu vyšli samičcí tvoři
60 pozemským podobní ženám tu značně co do všech tvarů,
pěkným a dobře rostlým, že radost bylo je vidět,
vzhledem k lýtkům a stehnům a oběma nahoře prsům,
ale ocasy měli a také veliké uši
špičaté, tak jako zvěř či satyři na naší Zemi.
65 Ti pak oděvy měli, jež z černé sdělány kůže,
a na nich stříbrné cvoky, a na nohou vysoké boty
buď jen ke kolenům, či až k svým předlouhým stehnům.
Ti se pak shromáždili a stáli na kraji pasti,
a tu navzájem k sobě si perutná říkali slova,
70 avšak tlumočník Franta ty všechny přeložil řeči:
„Věru ne špatná to věc, neb další se chytili nyní
do této pasti psi rychlí zde naší, na podiv pohled.
Z těch pak jeden je stejný jak tři ti, které už máme,
ale druhý ten pes je divný, na pohled podiv.
75 Ty teď k vládkyni vezmem, tak jak se zajisté sluší,
avšak nejdříve psy ty zvedneme z temné tu jámy.“
Takovou ocasaté ty děvy rozpravu vedly,
avšak tlumočník Franta tu řeč mi přeložil celou.
Ihned pevnou tu síť tam dovnitř vhodily pasti,
80 vyzvedly Frantu i mne tak jako z rybníku ryby.
A když mě vyzvedly na pláň, tu svlékat mě ze šatů začly,
a když mne obnažily, tu obojek daly mi na krk
a mne pak donutily, bych chodil po všechněch čtyřech,
tak jako činí to psi, a tak mne ke městu vedly
85 vzdychajícího, neb velmi to potupný způsob byl chůze,
ale Františka vedli tam na šňůře, jíž jsem si zvykl
sám ho se sebou vodit, jsa kapitán jeho a mistr.
Nyní jsme na všech čtyřech tu svorně kráčeli oba
a byli na tom jsme stejně: Tak lstivá se fortuna točí.
90 Ony pak během chůze se různě bavily o mně
(avšak tlumočník Franta ty všechny mi přeložil řeči):
„No ale! Tohleto rujný je pes a pěkný a velký
na všech příslušných údech, jak jen se na samce sluší,
sice chybí mu chvost, leč nic, co důležité je…“
95 Nyní pak začaly mluvit, co stydím se opakovati.
„Ten je zajisté hoden být hlavním královny psiskem.
Však bych si vzala ho sama a ráda nechala také,
aby hlídal mi dům a se mnou se setkával v loži.
Nezdá se tupý to pes být ani v chápání také,
100 ale se šikovný zdá, že rychle se naučí věci.
To by byla mi rozkoš si toho tady psa cvičit
majíc karabáč ostrý, neb zadek dobře má tučný;
tomu bylo by trestem vždy sázet ran pět a dvacet,
ale by za odměnu směl se mnou na lože vstoupit
105 a tam já bych ho potom…“ To stydím se vyprávět dále.
Avšak, když toto jsem slyšel tak jak mi to překládal Franta,
od sprostě mluvících děv, tu tělo se vzbouřilo moje.
Nezhasitelný smích hned sprostým ženštinám nastal,
kdyžtě to uviděly, co možnost neměl jsem zakrýt.
110 Ihned tu k ocasatým tam jedna pravila ženám,
velká a také pěkná a vládkyni podobná děvě:
„Poslyšte nyní mou řeč, vy všechny dobré mi družky:
Královně nedávejme psa přece nevyzkoušeného,
ale sluší se zkusit a dobře se poučit o něm.
115 Dolina příjemná leží tu blízko opodál cesty,
do té vstoupivše nyní, neb nikdo se nebude dívat,
toho psa vyzkoušejme, neb je to třeba ho znáti.“
Tak řekla, ty pak všechny hned na dno doliny vešly…
avšak to ostatní teď se zase vyprávět stydím.
120 Ale některé chtěly i také Františka zkusit,
kterého ocasaté ty „štěnětem“ nazvaly ženy.
Avšak Franta ten robot nic neměl orgány mužské,
neboť byl vyroben pouze by mnohé tlumočil řeči,
a tu podobu skunka mu dali jakýmsi žertem.
125 Prohmatávajíce Frantu tu žádný nenašly orgán
a jako nepotřebného ho děvy chtěly pak zabít.
On ale začal k nim mluvit tam v jejich mateřské řeči
prose je za svůj život a snaže se vysvětlit všechno.
Ty se divily velmi, že štěně mohlo by mluvit,
130 ale posměšně řekly tu Frantovi polyglotovi:
„Jestliže, milý pejsku, jsi kvůli jazykům stvořen,
jedním jazykem svým nám konej erótů díla!“
Avšak tlumočník Franta těch dívek nepoznal vůli,
neboť byl jednoduchý a čistý učenec pouze,
135 ale já jsem mu řekl, co chtějí, jazykem naším,
(což se děvám těm zdálo jen jako štěkání psovské,
neboť jim neřekl Franta, že já též schopen jsem řeči).
On pak, uposlechnuv, jim konal erótů díla
chtěje, anebo nechtě; byl robot a rozkoší neznal.
140 Takto v proláklině jsme po západ jasného slunce
(divného, cizokrajného, ne jak je na matce Zemi)
s mrzkými děvami těmi tam dělali, co si jen přály
na nejrůznější způsob, jak k tomu je pobídlo srdce.
Avšak když zapad již jasoň a na zem sneslo se šero,
145 více jsem nedokázal již v smilstvu pokračovati,
ale na zemi ležel jsem natažen, jakožto mrtvý.
Z těch pak pravila jedna ta opět ženština pěkná,
dobře rostlá a velká a vládkyni podobná děvě:
„Poslyšte nyní mou řeč, vy všechny dobré mi družky.
150 Nyní se nesluší více brát psiska v královský palác,
neboť teď je už tma a psi jsou znaveni také.
Ale je po dobu noci tam ke mně do psince dejme
v domě, a dejme jim také i jídlo, jakož i pití.
Ráno je umyjeme, neb smilstvem velice páchnou,
155 do královnina domu ty psy pak vezmeme oba.
Ale do psince pojďme, neb už jsme se zpozdily velmi.“
Tak řekla náčelná žena, ty ihned poslechly všechny,
oblékly na sebe šaty a nám daly obojky zase,
kráčely k velkému městu, jež do noci svítilo zářné.
160 Avšak, když do domu přišli jsme oné náčelné ženy,
do psince hodily nás, kde ostatní svoje psy měla.
Ale ti jejich psové se našim nepodobali,
leč byli velice divní a ohyzdní a jako zrůdní.
Lysí byli těch dívek ti všichni hbití tam psové,
165 tak jako lidé jsou, či vepři, co milují bláto,
hlavy pak podobné měli jak na Zemi poloopice,
které zoologové tam muži „lemury“ zovou.
Uši ti psi měli dlouhé a nahoře zašpičatělé,
byly podobné těm těch dívek s pěknými zadky,
170 každý z nich měl také chvost, tak zase jako ty děvy,
dlouhý anebo krátký a řídká na něm srst rostla.
Údy takové měli, ne psovské, podobné ale
velmi údům to lidským, což bylo na pohled hrozné,
nohy, jakož i ruce a pod břichem orgány mužské.
175 Avšak nižádné psice jsem nikde nespatřil s nimi.
Běhali po tom psinci ti psové po čtyřech nohách,
a když jsme do psince přišli, k nám běželi, cože jsme, zjistit
přečetní. Tu mně ihned se milé zlomilo srdce.
Avšak lžipsové místní nám žádnou nechtěli zkázu,
180 ale kráčeli k nám a svými mávali chvosty,
jako by vítali nás a počali očichávati,
tak, jak zvykem je psů, nám zadek a podobné věci.
Ale, vzpřímiv se vzhůru, jak na člověka se sluší,
takto jsem rozehnal psy a poslal na všechny strany.
185 Nebyli divocí vůbec ti psi, leč naopak zcela
krotcí a bázliví byli a dvounožců všechněch se báli.
Na podlaze jsem ležel pak natažen, zmořen jsa od děv,
ani mi nebylo zima tu nahému za temné noci,
neboť podnebí teplé ty ženy chvostnaté měly.
190 Náhle to dovnitř psince se vnesla stařena jakás
majíc karabáč ostrý, jenž odhání psy a i muže,
nesouc jakýsi kbelík, a vylila z něj do koryta
navýsost ohyzdný pokrm a psové na něj se vrhli.
Já však nijak bych nechtěl se živit chlemtaje z koryt,
195 ale mi lepší se zdálo hlad vydržet, jenž v břiše kouše,
pouze jen čistou vodu jsem z kohoutku lesklého pustil,
tím jsem ukojil žízeň a pak též Frantovi poskyt.
Aniž tlumočník Franta měl potravy potřebu jakou,
ale trofický systém měl Franta zakrslý zcela,
200 takže pouze se živil jen z potravních pilulek malých
a ta mu pilulka jedna vždy stačila na celý měsíc,
pití však potřebu měl, nebo sdělán z živé byl tkáně.
Avšak když zhasil jsem žízeň tu vodou z kohoutu toho,
na podlaze jsem ležel pak natažen, zmožen jsa od děv.
205 Ihned to sladký spánek mi padl na oční víčka,
takže natažen ležet jsem vydržel do ranní zoře.
Zora když s ránem se rodíc se zjevila růžových prstů
(docela cizí a jiná než naše na Zemi zora),
do psince vstoupila dívka tu náčelná krásného zadku,
210 také jiné i děvy. Tu psi k nim ihned se hnali
ocasy mávajíce a ostrým znějíce štěkem,
ihned pak snažili se jim i rukama obejmout stehna,
tak jak psovský je způsob. Ty kolem zhoubnými biči
tloukly, hbití tu psi se po svém rozprchli psinci.
215 Ony mne chopily, pak i mého dobrého druha,
do necek hodily jakýchs či jiné nádoby velké
plné teplé tam vody a každého umyly dobře.
Avšak když usušily nás zas krásnými ručníky oba,
zase nám obojky daly tak jako daly nám předtím,
220 na řemínku nás vedly pak ve velký královny palác,
a tu vedly i Frantu tam robota na šňůře se mnou.
Ta tam seděla ale i v síni na zářícím trůně,
žezlo držela v rukou a na hlavě diadém měla,
pěkná a veliká byla a sláva kryla jí hlavu.
225 Laskavě přijala je a také mluvila s nimi,
ale, co mluvily, tam jsem přesně nemohl poznat,
(neboť tlumočník Franta tu mlčel v královském sídle),
leč se dosti jasné to zdálo, co tady se dělo,
že totiž věnovaly mne královně jakožto dárek,
230 ale Frantu zas jiné tam daly v paláci dívce,
jež byla královny družkou a její též sekretářkou.
A nyní vedly mne služky tam do domu s měděným prahem
královny, daly mě pak tam dovnitř lesknavé klece,
do té služky mne zamkly a daly jídlo a pití.
235 Kolem dokola sedly a hleděly, chechtajíce se,
ale se mnou tu nebyl ten bezvadný tlumočník Franta,
abych služebných dívek moh poznat řeči a smysl.
Ale sladký mi spánek tu padl na oční víčka,
neboť jsem znavil se silně jsa včera děvami zničen.
240 Zvečera ke mně přišly a také mě vzbudily ze sna,
a pak mne do hlubin vedly tam toho královny domu,
a tam mě do ložnice té jejich královny daly.
Potom v ložnici vešla ta sama vládkyně ženštin,
začla se do naha svlékat a ženské jeviti tvary,
245 a když svlékla se celá, přec punčochy nechala sobě
černé, jako je zvyk a způsob prodejných ženštin,
k sobě mě zavolala, jak zvyk je štěňat volat
zřejmě po celém kosmu, to také rychle jsem poznal
způsobem, jakým to řekla svou jasně zjevila vůli.
250 Kráčel tedy jsem k ní tu zase po čtyřech nohách,
nikdo mě nenutil k tomu, však teď se mi líbilo v mysli,
abych byl jakožto pes, to k vůli ženským těm činům.
Ona mne nenechala hned rovnou spojit se v lásce,
ale mnohé mi činy tu dala perversní konat.
255 A tu jsem poslechl též, neb teď se mi líbilo v mysli,
všechno, co ode mne chtěla, to vypověděti se stydím.
Ale když nakonec vzala i karabáč ostrý a trpký
a s ním mě začala bít, jak vilnost k tomu ji vedla,
tu jsem se, vyskočiv, vzpřímil, tak jak se na muže sluší,
260 bič jí vytrhnuv z ruky, jenž koná nedobrá díla,
královnu teď jsem hodil na její výbornou postel
po hlavě, jejího chvostu se chopiv levicí mocnou,
pravicí bil jen jí záď tím skvostně zářícím bičem
královským, kterým všechny si zvykla napořád mlátit
265 služky, jakož i družky a ona zvířata lžipsy.
Neuhasitelný hněv mne chopil a chtivost pomsty
potupy, kterou jsem zažil tu z rukou vladařské děvy.
Ona však nezavolala si strážce, vznešená žena,
ale jí z perversity se zřejmě líbilo v mysli.
270 Strašlivě ječela sic ta děva a mohutně řvala,
avšak nepřivolala si dívky zářícím zvonem,
jehož provazec visel tu přímo nad jejím lůžkem,
což bylo znamením jistým, že děvě líbí se v srdci.
Já se však radoval také jí švihaje zadnici pěknou,
275 tučnou a podstatnou velmi, což vždycky půvab je ženštin,
takže jí vyskakovala tam jelita na bílé kůži.
Nakonec — znameními mne vyzvala, abych s ní smilnil,
ale všechny ty věci tu vypověděti se stydím.
Avšak když vznešená žena tu svoji zkojila vilnost,
280 mazlivými se slovy tu jakous ozvala řečí,
leč já chvostnatých žen jsem ovšem neuměl jazyk,
a tu jsem ukazoval, by dala přinést Frantu.
Ihned zatáhla šňůru tu na svém zářícím zvonci,
strážkyně objevila se tu a ji poslala někam.
285 Ihned se vrátila zas ta dívka a nesla i Frantu.
Věru byl nejvyšší čas, jak pozděj mi pověděl robot:
Sekretářka ona žena, když totiž zjistila potom,
Franta že nemá, jak zvykem, svém na těle orgány mužské,
jakožto nepotřebného ho dala strážkyním zabít.
290 Ale než mohly ho zabít, mu vládkyně spasila život.
Leč ta královna nyní tu počala vyprávět příběh
veliký na poslech podiv, věc neuvěřitelnou, velkou,
totiž tajemství žen a jejich podivných psíků.
„Nejsou žádní to psi, leč naši toto jsou muži
295 degeneráti — a psy je také zoveme vždycky.
Tito zcela jsou hloupí tak jako zvířata všechna
a ty teď chováme sobě jak domácí, pro radost naši,
pro potěšení a vilnost, neb rozkoš nám nad nimi vládnout,
všechněm zvířatům samčím a též jim působit bolest.
300 A také na plemenění a vlastní rozkoše smilné,
nové by plodili děvy a také štěňata nová.
K těmto účelům máme zde ony lžipsovské samce.
Za dávno prošlých kdysi a dávno zmizelých roků
měly jsme také muže, co schopni mluvení byli,
305 kteří měli též rozum a vzpřímení byli jak ženy.
A ti nám mužové tady i sdělali techniku četnou.
Nicméně mužové oni tu vládli vždycky nám ženám.
Vyvstala jakási děva a počala hlásati vzpouru.
Nejdřív se posmívali jí stejně muži i ženy,
310 ale postupně všechny se potom shodly s ní družky
muže pod sebe svrhnout a ženy aby jim vládly.
A tu postupným krokem těch povstalkyň vzmáhal se počet,
až pak začaly vzpouru a též v ní vítězství měly.
Ale ve starých dobách též měli laskavou mysl
315 muži, jakož i ženy, neb demokraté byli všichni
velice pokročilí a techniku rozličnou měli.
Takže v té naší obci lid na dvě dělil se strany.
Těch, které zvítězily v té zemi, byly dva druhy:
Jednak lesbické ženy, jež nenávist měly k všem mužům,
320 milovnice jednak mužů, leč že jim vládnouti chtěly.
S těmi tam nemnozí muži též byli masochističtí,
kteří se podrobit chtěli a ženy aby jim vládly.
Jiní normální byli jak muži, tak také ženy,
kteří jak dřív chtěli žít a vládu že mají mít muži.
325 Normálním dovolily, by odpluli na černé lodi
na cestu mezi hvězdy, neb v nenávisti je měly.
Ale vládkyně mužů se zase dělily dvojmo,
totiž na lesbičanky a vládnoucí milenky mužů.
Nyní házely losem ty děvy ve dlouhých šatech,
330 lesbičankám padl los, že planetu opustit mají.
Ihned tu opustily tu naši planetu žírnou,
my pak, zůstavše tady tu po celé planetě vládnem.
A tu postupným krokem se na ní změnili muži,
kteří stali se hloupí a čtvernozí, tak jako psové.
335 Z těchto se radujíce těm lžipsům vládneme nyní.
Nicméně zanikla nám tu technika mnohá a vzácná.
Jistě že nechybí nám snad rozum, jakožto ženám,
ale schopnost a zručnost, z níž různé vznikají věci
mechanických dle věd a jiná mužská i díla.
340 Neb i lesbické ženy, jež mozek mají jak muži,
planetu opustily a muži jsou degeneráti.
Tak též zanikla znalost, jak vesmírem cestovat možno,
ale i technika jiná, již dřív jsme v planetě měly.
Ani ti nemohu říci, jak s našimi bylo to muži,
345 zda se snad přirozená tu s nimi mutace stala,
či zda to způsobila snad složitá technická znalost.
Blbost je zabudovaná jim v chromosómatu mužském,
kterému biologové kdys ypsilon určili jméno,
totiž když zrodí se muž, že takový bude i hloupý,
350 s hlavou podobnou psí a chodit po čtyřech nohách.
Ale mně zprotivili se ti psové už na souložení,
neboť jsem poznala muže, jenž normální je a má rozum,
také se líbí mi víc než vládnout, aby mi vládl,
chtěla bych, abys tu zůtal a byl mi nadále mužem,
355 mocně nade mnou vládl a chytré plodil mi syny.“
Tak řekla vladařka žena a ke mně napřáhla paže,
mně se pak přežádoucí tu zazdálo opět s ní ležet.
Uchopiv nyní ji z boku, neb na zadku jelita měla,
počal jsem pronikat do ní a konat erótů díla.
360 Ale když orgasmus přišel a konec tohoto činu,
viděl jsem kolem lůžka tu státi dobré své druhy,
všechny přírodní muže a umělé roboty také.
Ty totiž zavolal Franta svým biorádiofónem,
neboť to poškození, jež utrpěl do jámy pádem,
365 zase se zahojilo mu mocí přírody silné
— roboti ze živé tkáně tu velkou výhodu mají —
jakmile Franta však poznal, že systém zase je zdravý,
ihned běhutou loď byl zavolal a všechny druhy.
Oni pak, vyřítivše se, tu trudnými válčili fejzry,
370 mne a Frantu a druhé tři druhy spasili opět,
ti v jiných zase psincích těch dívek drženi byli.
Ale také je možné, že v oněch ženštinách zůstal
ypsilon chromosóm zdravý a normální zrodí se chlapci.
To byla planeta druhá, kde své jsme nechali sperma.
375 Takto učinil osud z nás plavců kosmické samce.
Z toho se radujíce jsme vstoupili v lodici dobrou.
Ihned tu raketný pohon nám popohnal lodici dobrou,
vzhůru jsme ve vesmír vzlétli a planetu nechali cizí.
